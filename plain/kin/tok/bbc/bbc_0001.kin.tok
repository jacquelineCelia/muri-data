Rafael ntazakina umukino wa Manchester na Southampton <EOS>
Umukinyi w' inyuma wa Manchester , Rafael , ntazakina umukino wa FA mu Bwongereza hagati ya Manchester na Southampton kubera kurwara umutwe . <EOS>
Umunya Brazil Rafael , yakubitanye umutwe na Marlon Harewood wa Blackpool mu mukino wo ku wa kabiri yatsinze 3 @-@ 2 , ahita ajyanwa kwa muganga gusuzumwa . <EOS>
Rafael ufite imyaka 20 , yahise ava mu bitaro akaba yarasubiye i Manchester ari hamwe n' abandi bakinana . <EOS>
Umutoza Alex Ferguson yavuze ko mu gihe afite ikibazo cyo kubabara mu mutwe , ntashobora gukina umukino wo ku wa gatandatu . <EOS>
Kubabara kwa Rafael ni kimwe mu byatumye hongerwa iminota cumi mu mukino i Blackpool , aho United yishyuye bibiri yari yatsinzwe , igatsinda bitatu birimo bibiri bya Dimitar Berbatov na kimwe cya Javier Hernandez . <EOS>
Ubu Manchester United niyo iri ku mutwe urutonde rw' agateganyo muri Premier League n' amanota 51 , igakurikirwa na Arsenal ifite 46 , mu gihe Manchester City ya gatatu ifite 45 iya kane ikaba Chelsea n' amanota 41 . <EOS>
