Izina ryanjye ni Murengezi Wilbeforce , nkaba mfite imyaka mirogo itanu n' umunani . <EOS>
Wilbeforce , umuryango wawe wari ugizwe n' abantu bangahe , mbere ya Jenoside ? <EOS>
Nari mfite...jyewe n' umugore wanjye n' abana batanu . <EOS>
None se hasigaye bangahe bakiriho nyuma ya Jenoside ? <EOS>
Hanyuma ya Jenoside twasigaye turi batatu . Hasigaye umuhungu wanjye w' imfura John Murengezi , na ... n' umwana wari bucura , Céline Uwineza . <EOS>
Watubwira ku mugore wawe ? Yabagaho ate ... yari ateye ate ? <EOS>
Eh , umugore wanjye twamenyanye kera , turi abanyeshuri muri école sécondaire [ amashuri yisumbuye ] . Twariganye , niho twatangiriye kuzura . Kandi tumaze kwiga école sécondaire twamaze imyaka ine tutararongorana turi aba fiancés , hanyuma muri 1971 turarongorana . Ntabwo rero yari umukobwa twapfuye guhora gusa , ariko n' umuntu twabanye igihe kirekire tutararongorana , kandi n' ababyeyi bacu bari baraziranye , kuko bose bari abapasitori muri église épiscopale mu Rwanda . Twabanye ... urumva twamaranye imyaka mirongo itatu n' itatu...eh ... hari ibyo mbeshye gatoya kuko twamaranye imyaka...kugeza muri 1994 , ubwo twari tumaranye imyaka makumyabiri n' itatu turongoranye . Muri iyo myaka makumyabiri n' itatu , niyo twabyayemo abahungu babiri n' abakobwa batatu . <EOS>
Mbwira noneho ku mwana wawe wa kabiri [ cyangwa ku buheta bwawe ] . <EOS>
Eh , umwana wanjye wa kabiri yitwaga Jean Claude . Yari umuhungu muremure cyane , wari ugeze muri 6 ème sécondaire [ muwa gatandatu w' amashuri yisumbuye ] , agiye kurangiza humanité , kandi yari umuhungu ukunda guceceka cyane , ariko yakundaga kumva amakuru ya radio . Nabonaga ari umuntu uzaba umunyamakuru , cyangwa umupoliticien [ umunyapolitike ] niko nibaza . Nta kindi gikomeye namuvugaho ubungubu kuko ntiyakundaga kuvuga cyane , ahubwo yakundaga kumva ibyo abantu bavuga . Ngirango nta...ntacyo narenzaho kuvuga kuko ... njya kugenda , nasize mubwiye ko agomba gufasha nyina , gutwara imokoka kujya ahantu bari bagiye kujya . Kandi naramuhamagaye ndambwira nti...: niryo jambo rya nyuma namubwiye nti : jya ujyenda buhoro mu muhanda kandi witonde . Ngirango nta kindi narenzaho ki ... <EOS>
Mbwira nanone ku mwana wawe wa gatatu [ ubuheture ] . <EOS>
Eh , yari umwana w' umukobwa witwaga Kayitesi clodette . Nawe yari ageze mu mwaka wanyuma wa sécondaire . Yari umukobwa ufite amagara mato , ariko w' umunyabwenge cyane mu ishuri . Kandi yari umwana na...nabonaga imbere ... uko umubyeyi aba yifuriza umwana , numvaga mbona ko...kubera ko yari azi ibintu bya science cyane nabonaga ko ashobora kuzaba umuganga [ docteur en médicine ] . <EOS>
Naho umwana wa kane ? <EOS>
... Umwana wa kane , ni Francine Ingabire , mufite kuri ariya mafoto yanyu , yari umwana ukunda mukuru cyane , Clodette . Kandi yari umwana ukunda koga , kujya koga [ natation ] . Yari umwana ukunda kuza tuvuye ku kazi , akaza kutuganiriza , kutubaza icyo dushaka , akenshi abana benshi ntibakunda kubigira . Ariko we abaza @: "@ nguhe fanta...nguhe amazi ... nguhe icyayi ... @" wabonaga ko ari umwana witaye no ku babyeyi cyane , ahari kurenza bakuru be . <EOS>
Ni ikihe kintu cy' umwihariko wibuka kuri we ? <EOS>
Birakomeye kuvuga icyo umuntu yibuka ku bantu be , kuko ni byinshi cyane . Ni ubuzima bwe bwose , kubona abana ubarera bagakura bakiga , nta kintu babuze , hanyuma mu munota umwe byose bikaba birarangiye . Ni ibintu biruhije kubyemera . Bishaka ndetse ko ugira...imbaraga zo kwemera ibyo bintu , no kumva ko bishoboka . Mbere umuntu ntiyabyumvaga , urupfu rusanzweho . Ariko kugirango mu...mu mwanya umwe mu kanya gato umuryango wawe wose uzime , Ni ikibazo gikomeye cyane cyo gusobanukirwa , ndetse no kucyumva . Rimwe na rimwe bituma umuntu yibaza ukuntu Imana yemera icyo kintu ko kiba , ariko ifite...ifite imigambi yayo tu...abantu wenda tudasobanukirwa . Ndibuka ku mugoroba...mu gitondo ngiye kugenda , hari ahantu nari mfite amafaranga kandi umugore wanjye ntiyari ahazi , ariko jye numvaga ko mfashe urugendo ko ari jyewe ugiye gupfa ahari . Ni uko namwandikiye agapapuro mubwira aho amafaranga ari . <EOS>
Waba ukizera Imana , nyuma y' ibyo byose ? <EOS>
Yego . Nizera Imana kandi ndacyayikorera kugeza n' ubu , sindi pasteur nka data , ariko ibyo nshoboye gukora...ubundi nkunda kuririmba . Ndabikora mfite abana nyobora mu makwaya [ choir cyangwa chorale ] kuko numva ko , n' aho ibyo byabaye , ariko Imana ifite icyo yansigarije kugirango nyikorere mu buzima bwanjye bwari busigaye . <EOS>
Ushobora lkumbwira uburyo umugore n' abana bawe bapfuye ? <EOS>
Uko bapfuye ... nk' uko nababwiye sinari mpari , ariko uwo mukobwa wanjye wasigaye , Céline . Hari ibyo yambwiye , kandi hari abaturanyi bashoboye kwihisha , bashoboye gutoroka ntibapfa . Nabo barambwiye . Ubundi twari dutuye ku kicukiro , kandi umunsi wa mbere baje kumubaza , itariki zirindwi baje kumubaza , babaza mu muryango wanjye , bati @: "@ Murengezi ni uwuhe ? @" Undi nawe ababwira ko ntahari . Hanyuma umugore wanjye bamurashe ku kirenge bamubwira bati @: "@ turagaruka dusange wamubonye . @" Ariko ntabwo bagarutse . Kugeza ku itariki umunani , bahungira mu babikira , bari hafi bose , ku itariki ya cumi , baraza bababwira ngo mumanuke mwese . Tugiye gukontorora...tugiye kureba identité zanyu , kandi babashyira kuri bariyeri yari hepfo y' urugo . Batangira kugenda bajyana umwe umwe , umwe , ahantu hari icyobo hepfo y' umuhanda . Bamwe baka ... bakabarasa abandi bakabakubita inyundo abandi bakabatema . Ariko mu kuvuga ukuri , umuntu umwe yambwiye kuko kuko umugore wanjye yacumbagiraga bamujyanye hanyuma , bamurasira aho abandi bari bari muri uwo mwobo , barunda aho , muri uwo mwobo . Uwo mwobo n' ubu twarawubakiye , hapfuye abantu muri ako kagari k' iwacu bageze ku ijana . Kandi bose twabashyize mu mwobo umwe turawufunga , turabubakira . Ariko mu rugo rwanjye ntabwo harimo abana banjye gusa n' umugore , harimo n' abakozi . Hari umukobwa umwe w' inshuti yacu...wari umukozi wacu , ariko hanyuma yari yaragiye twaramushakiye akazi ahandi . We barebye mu identité [ indangamuntu ] basanga ari umuhutukazi , kandi baramubwira bati @: "@ we va aho ntacyo tugushakira . @" Kandi kuko yari asindagije umugore wanjye yari yakomeretse , we yaravuze ati @: "@ jyewe ntabwo muva iruhande , nimunyica munyicane nawe . @" Yanze kumuva iruhande kandi bamwiciye hamwe n' umugore wanjye . Claude kuko ari muremure , ibyo ni mushiki we wabimbwiye . Bamukubise agafuni mu mutwe hanyuma yitura hasi hanyuma bamanukana mu mwobo . Ariko ahongaho icyo bakoraga iyo bamaraga kugukubita inyundo cyangwa ikindi bakurikizagaho kukurasa isasu kugirango we gukomeza gusakuza . <EOS>
Kandi hari umusirikare umwe wahaje sinzi izina rye ariko n' abamumbwiye . Abo bakize , ko yaje akababwira ati @: "@ mwe gutuma basakuza . Mubigire buhoro be gutaka , mubakubite inyundo nimurangize mubarase , mujye mumurasa birangire . Kandi mugire vuba hano mu muhanda hano ntidushaka abantu bahaguma , za satelité ziratureba . @" Ibyo ni ibyo nabwiye n' umuturanyi wanjye twari duturanye , we washoboye kwihisha , ariko nawe umugore we yarapfuye . Ariko we yashoboye kwihisha ntiyagira icyo aba . Mu kuvuga ukuri rero , ntabyo nabonye uretse uwo mwana mutoya Céline Uwineza , we sinzi niba ari Imana yohereje umuntu ariko haje umusirikare aravuga ati @: "@ abana bato bose...mwese muzamuke . Kandi na Céline yari umwana muto w' imyaka icyenda nawe arazamuka basubira mu babikira . Ni uko yakize kubera ko uwo muntu yaje akavuga ati @: "@ abana bato muzamuke musubire mu kibikira . @" Kandi ikintu cyabaye ni uko yaramubwiye...nyina yaramurembuje , amuha imfunguzo z' imodoka ati @: "@ uzazihe papa numubona . @" Ntabwo yashoboye kuzimpa kuko birukanse kandi icyabaye igikomeye n' uko n' iyo modoka ntabwo bashoboye ... <EOS>
Francine se we ibye byagenze bite ? <EOS>
Ku bya Francine rwose ntacyo namenya , kuko na murumuna we ntacyo avuga . Yabonye byinshi ariko avuga bike cyane . Ariko mu magambo avuga yambwiye , yambwiye ko bamutemye n' umupanga . Ntabwo nkunda kumubaza byinshi kuko iyo ntangiye kumuganiriza mbona ko nawe nta kunda kubivuga cyane . Akunda kwicecekera . Ariko rimwe na rimwe iyo mubajije akantu arakambwira ariko kuganira umwanya munini agutekerereza ntabwo bimukundira . <EOS>
Wumva wasobanura ute , kuba uri umubyeyi ugapfusha abana n' umugore mu bintu nk' ibi ? <EOS>
Mbere , umuntu yumvaga ko ahari yari inzozi , ahari arimo kurota . Ariko iminsi igashira indi igataha , kuko ukumva ko ari ibintu byabaye , kuko utababona . Kandi rimwe na rimwe [ sinzi niba n' abandi bijya bibabaho ] ariko jye rimwe na rimwe hariho igihe nganira n' umwe muri bo . Nijoro , ukumva muraganiriye , ariko biba ikibazo kuko ntibigushiramo . Kuko nkanjye Imana yampaye umugisha mbona undi mugore , ndetse nongera no kubyara abandi bana babiri batoya . Ariko ntabwo bigushiramo iteka cyane cyane iyo bigeze muri iki gihe , utangira kubibuka , kubatekereza ndetse no muri kamere yawe , mu mbaraga zawe , wari usanganywe hari ikintu kigabanuka cyane ... kigabanuka cyane . Ntabwo umuntu ashobora kongera kumera nk' uko yari ameze ntabwo bikunda . Kuko famille uba warabayemo ... famille yawe , mukamara imyaka makumyabiri n' itanu , noneho mvuye ku mugore wanjye we kuko twamenyanye kera tukiri abana . Urumva ni souvenir zo mu bwana zirakura , zirakura kugeza igihe mubaye...mwubatse urugo mukabana neza , mukabyara abana , hanyuma bigashira . Wumva usa n' aho usigaye...utari ... ukibaza ndetse rimwe na rimwe impamvu wasigaye . <EOS>
Ariko ni byiza kuko hanyuma Imana iragushumbusha , ukaguha umugore mukabana mugafashanya byose . Bikagufasha no kurera abato bari basigaye , kuko urabizi abagabo kurera abana ari bonyine bira...biraruhanya , ariko iyo ugize Imana ukabona umugore mwiza , aragufasha mukabarera bagakura . None barakuze , John ... imfura yanjye John Murengezi , yararongoye nawe afite abana ubu ndi sogokuru w' abana . Kandi na Céline ubu yatangiye kwiga muri univerisité , bose bari abana bato . Kandi ukabyara n' abandi bana babiri bose beza , ushimira Imana abo bana iguhaye n' umugore wundi yaguhaye kugirango mukomeze gufatanya ubuzima busigaye . <EOS>
Wumva ushobora kubabarira abantu bakoze biriya bintu ? <EOS>
Ni...ni ikibazo gikomeye . Kuko kubabarira umuntu , ubwa mbere na mbere ugomba kubanza ukamenya uwo ari we . Kuko ntiwababarira umuntu utagusabye imbabazi . Cyangwa se utamenye uwo ari we ngo umurebe uti @: uriya yari yabaye umusazi reka mwihorere . Birakomeye rero kuvuga ijambo ryo kubabarira . Ariko mpamya ko umuntu aje akambwira ati @: " naraguhemukiye nakwiciye umugore , nakwiciye abana , " namubarira . kuko mwishe nanjye naba mbaye umwicanyi . Namubabarira rwose . Ariko ikibazo gihari ni ukumenya ahubwo uwo ubabarira uwo ari we , ni inde ? Kuko abahutu bose ntabwo bishe , ntabwo rero wavuga ngo urababarira abahutu . Ugomba kumenya umuntu ku izina rye uti kanaka yankoreye ibi ariko ndamubabariye . Kandi nk' umukristo nanjye nzi ko bavuga ngo mujye mubabarira abantu ibyaha babakorera kuko nanjye ubyo munkorera ndabibabarira . Nk' umukristo rero nemera ko umuntu ashobora kubabarira umuntu , ariko cyane cyane agomba kumenya uwo ababarira uwo ari we . Aje imbere yanjye rero akansaba imbabazi , namubabarira . Njye numva ari uko nabivuga ariko yabivuze . Kuko ntabwo watanga imbabazi ngo uvuge ngo ndababariye bande se ? Mpanya ndetse ko aricyo kintu tubura muri iki gihugu cyacu cyo mu Rwanda . Ni uko umuntu ashobora kuvuga ati @: " jyewe naraguhemukiye . nagize gutya , nishe abantu bawe , none mbabarira . @" Icyo gihe umuntu yababarira , ariko igihe abantu bose...benshi babihakana ko ntabyo bakoze , ukibaza niba abo bantu bariyishe , barapfuye gusa . Kuko abantu babyemera nibake cyane ; ugereranyije n' umubare w' abantu bapfuye . Abo duturanye...twari duturanye , nakubwira urugero rumwe rw' umugabo twari duturanye witwa Simbizi . Hagati ye n' iwanjye hari haciyemo inzu imwe . Twari tuziranye kuva kera . Kandi bamufashe baje kumbaza kugirango ndebe niba muzi . Kandi mugeze imbere baramubajije bati @: "@ uyu muntu uramuzi ? @" Yaravuze ati @: "@ oya ntabwo muzi . @" Umh ! Urumva icyo kintu kirakomeye noneho kugirango umuntu avuge ngo ntakuzi , umuntu twiraranwaga , mwasangiraga , umwana we yajyaga aza iwanjye agasangira n' abanjye rwose . Umh ! ariko yaravuze ngo ntabwo anzi , kandi twari duturanye . Ibyo rero bigaragaza ko abanyarwanda igihe bataravugisha ukuri , no kwemera ikintu bakoze , gutanga imbabazi bizaruhanya . Ariko ubundi nibyo byari byiza . <EOS>
None se ubwo wumva ubutabera bushoboka ? Cyangwa usanga budashoboka ?Wowe wumva ubutabera bwarakoze ku byaha byakorewe abana bawe ? <EOS>
Kugeza ubu ntabwo irakorwa . kugeza ubu nta justice [ ubutabera ] irakorwa , eeh ... navuga kuri jye ntayo irakorwa , kandi mpamya ko no kubandi ari uko . Kuko justice y' umuntu wakumaze umuryango , wakumazeho abana , ni iyihe ? Gufungwa imyaka itanu , cyangwa itandatu , cyangwa icumi bakamufungura uba ubonye iki ? Aba ahanwe iki ? Justice...ubutabera buzakorwa abantu bazakirwa imanza bakurikije amategeko uko avugwa , ariko abenshi ntibazamenyekana . Abenshi ntabwo bazamenyekana . Niho ikibazo gikomereye . Kuko abenshi bahunze n' aho biciye , bakajya gutura ahandi batabazi . Ahandi ndetse nabagira abo bamenya bagatinya kubavuga , kuko babagirira nabi hanyuma . Ni...mu Rwanda n' ikibazo gikomeye cyane kugirango hatabaye gusaba imbabazi , no kwirega kw' abantu , no kwemera icyaha bakoze , bizaruhanya cyane . <EOS>
Wiyumvise gute , igihe wari wagiye hanyuma ukumva ko umuryango wawe bawishe ? Wumvise umerewe ute ... ? <EOS>
Eeh , nararwaye . Eeh ... , narwaye indwara ntazi , bwari bwo bwa mbere ingeraho , ariko narwaye kwishima [ ahita yishima mu mutwe no ku maboko ] , umubiri wose . Nkishima cyane kumara igihe kandi najya kwa muganga ntibambonere umuti . Kandi umuganga yarambwiye umwe nagiye kureba ureba ibyerekeye iby' ihahamuka cyangwa ibindi ... arambwira ati @: " nuwumva ushaka kurira jya urira cyane . Wiherereye urire . @" Icyo gihe nari jyenyine nari narashoboye kugera muri Kenya i Nairobi , kandi hafi ninjoro buri gihe...urumva ku manywa waratemberaga ukajya kureba abandi bahunze mukaganira , ariko ninjoro uryamye nibwo wibuka ibintu byose , ukumva aho usigaye , ukumva utazi ibyo ari byo . Kuko uretse abo mu muryango wanjye no mu muryango wo hirya , hari mukuru wanjye twari duturanye , n' umugore we , n' abana bamwe bo muri famille [ mu muryango ] urabizi familles [ imiryango ] zo muri Afrika , na data . Nabo bari bamaze gupfa . Hari ... muramu wanjye musaza w' umugore wanjye n' umugore we n' abana be batandatu , bose bari bamaze gupfa . Hari databukwe na mabukwe , bose bari bamaze gupfa . Urumva rero wumvaga ko uruhande rwawe rwose nta gisigaye . Na John...John niwe nari nzi ko ariho kuko yarigaga , yarigaga mu mahanga hanze , we nari nzi ko ariho we twaravuganaga . Ariko na Céline sinamenye ko yariho nawe nari nzi ko yapfuye . <EOS>
Ubwo rero numva ko umuryango wose @: ari umuryango w' umugore wanjye ; ari umuryango wanjye ; nta gisigaye . Ariko by' amahirwe twaje kugira amahirwe kubona abandi bavandimwe babiri basigaye , batagize icyo baba bashoboye kujya muri mille collines [ hoteli yihishemo abantu ] . Hanyuma hari na murumuna...na barumuna b' umugore wanjye babiri . Ubwo urumva rero nyuma wongeye kubona ko hari abandi bantu bakiriho , bikaguhumuriza . Bikagutera kongera gushaka kubaho , kandi cyane cyane no kureba abo bana usigaranye , ukumva ko ugomba kubaho no kugirango babeho nk' uko Imana yabaguhaye kandi basigaye . Usanga rero ari ngombwa gukora icyo ushoboye cyose kugirango n' abo basigaye bazashobore kubaho no kwiga no kugira icyo bageraho . <EOS>
Wumva wifuza ko bakwibukwa gute ? <EOS>
Eeh , cyane cyane nk' iyi minsi bashyiraho yo kwibuka , itariki ya karindwi ni umunsi umuntu yongera akabibuka cyane . N' ubwo n' ubundi umuntu abibuka , ariko uba umunsi usangiraho n' abandi banyarwanda kwibuka abanyu . Bigatuma mutekereza ikintu cyakorwa kugirango ibi bintu byabayeho...iri tsebwabwoko ryabayeho , ritazongera kubaho . Yewe ritazagira n' undi ribaho mu isi . Kuko ni ikintu giteye ubwoba . Kandi cyane cyane nkunda kureba amafoto yabo , kuko nari mfite mushiki wanjye wabaga i Kinshasa . Hari amafoto menshi yari afite n' amwe naberetse niwe wayampaye , kuko inzu barayitwitse yose n' ibyarimo byose ntacyo twabonye . Ariko yashoboye kuduha amafoto amwe , nkunda rero kwicara rimwe na rimwe nkayareba , kandi bituma nibuka...mbibuka . Mbese n' ubu nkibaza nti @: "@ ubu baba bameze bate ? Aba bana baba bameze bate ? Nyina wabo aba ameze ate ? @" Ni ibintu rero nibuka cyane . Kandi nta muntu ushobora kugukuramo kwibuka abantu bawe , bagize ubuzima bwawe . N' ubwo hariho abantu baba badashaka ko mubyibuka , mubivuga , ariko twebwe ntidushobora kutabyibuka . Tuzahora tubyibuka kandi n' abana bacu babimenye , kugirango nabo bazanabyirinde . Kuko ahari akenshi twa...twazize kwibwira ko bidashoboka . Ariko ubu tuzi neza ko abantu bashobora kugambirira gukora...kumaraho abantu . Igikuru cya mbere n' ukumenya ko mugomba kwanga icyo kintu . Mu bitekerezo mubyigisha abandi , kandi byaba ngombwa kubirwanya n' imbaraga...n' ingufu mukabirwanya . <EOS>
Ni iki u Rwanda rugomba gukora kugirango rwirinde ibibi nk' ibyo mu gihe kizaza ? <EOS>
Ni nkabyo nasobanuraga mu kanya , ariko ikintu cya mbere ni ukwigisha abantu . Ni ukubasobanurira ikibi kiri mu kugira nabi . Kuko kugira nabi bigira ingaruka buri gihe kuri buri muntu . Ndahamya ko abantu babikoze igihe birukankaka ibirometero ubundi umuntu atagenda , bapfira mu nzira , bicwa n' indwara , bicwa n' amasasu , bicwa n' umunaniro . Bagenda mu ishyamba kugenda ibirometero n' ibirometero n' ibirometero bagasiga ingo zabo ni ikintu kibabaje nabo kuri bo . Kitari kubaho iyo batabikora . Kugirango rero u Rwanda ubwarwo rwirinde kuzagwa muri icyo kintu...muri ibyo byago indi nshuro , icya mbere gikuru ni ukwigisha abantu . Ngewe nishimira ibyo leta ikora , byo kujyana abantu mu ngando , kubigisha kubabwira no kubereka ingaruka zabyo kuko ntawe...ntawe zigwa neza . Ni...ni ikintu gikuru cyo kwigisha . Kandi mpamya ko bizatwara igihe kinini , kuko mu Rwanda batangiye kwigisha ibintu by' amoko muri za mirongo itanu n' icyenda [ 1959 ] ... mirongwitanu ... guhera icyo gihe cyose hashira imyaka igeze kuri mirongo itatu . Géneration [ ababyirutse ] yose ije , yumva icyo yumva icyo . None rero bizashaka...sinzi niba bizatwara igihe kingana gutyo na none , cyo kugirango géneration yindi ize nayo ... ize itumva ko ... umuhutu agomba kwanga umututsi , ko umututsi agomba kwanga umuhutu ... Igihe kizaba kirekire ... Ariko kugirango abanyarwanda bagere hano , aho bicanye muri Jenoside . Barabyigishijwe imyaka myinshi . Mu ishuri barabitwigishije ; kuko jye nabaye n' umwarimu , no mubyo twigishaga nabyo byazagamo , baguhaga programme [ gahunda ] y' ibyo wigisha n' ubwo utabyemera ariko ukabivuga [ araseka ] ! Byari ... icyo gihe cyabaye kwigisha igihe kininii ... N' ibindi rero , mu Rwanda nabo icyo bakwiye gukora nk' uko babitangiye ni ukwigisha . Kwigisha...kwigisha ... Kandi mpamya ko inyigisho zitanzwe neza , exemple [ ingero ] zibaye nziza , ibyitegererezo bibaye byiza , muri génération [ urubyaro ] yakurikiraho mpamya ko byashira . N' ubwo abantu bajya bibuka , ariko twajya tubyitirira ko ari imyigishirize mibi , politique mbi , byazashira buhoro buhoro . Birakomeye ko mu bantu b' ubu géneration [ urungano ] yanjye mvuge...byashira , yabyemera ariko wenda ka kantu kakirimo . <EOS>
Ariko mpamya ko mu bana , mu rubyiruko bagenda bigisha , bigisha inyigisho niyo ya mbere nkuru . Inyigisho niyo yabiteye , inyigisho niyo izabirangiza . Nta kindi cyabirangiza . <EOS>
Turangiza mbwira uko wumva ejo hazaza ? Wilbeforce wa none ni inde ; kandi ejo hazaza uhumva ute ? Ese wumva uhafitiye ikizere , cyangwa se wumva hazaba heza ; cyangwa ... <EOS>
Aah ... ! [ araseka ] Nabanje kukubwira nti jye nk' umuntu w' Imana nizera ibintu bizaba byiza . Nizera ko akazoza k' igihugu cyacu , kazaba keza . Avenir [ ejo hazaza ] y' igihugu cyacu izaba nziza . Ariko kugirango ibe nziza ni uko tubikora...ni uko tubikorera . Nitutabikorera ntabwo izaba nziza . Ariko nitutabikorera , avenir [ ejo hazaza ] yacu izaba nziza . Ni ikintu rero kitari icya Murengezi wenyine , n' ikintu kitari icya abayobozi bonyine , ni ikintu abanyarwanda bose bagomba kwiyumvisha . Ko niba dushaka kuzamera neza mu mu gihe kiri imbere , kuzirinda ibyo byose twanyuzemo , tugomba kubikorera . Ntabwo bizizana ni icyo nakubwira . <EOS>
