[ Ny fisaorana ho fanao raha manatitra ny fahafolon @-@ karena , ary izay tokony hatao aminy ] Ary rehefa tonga ao amin' ny tany izay omen' i Jehovah Andriamanitrao ho lovanao ianao ka mandova azy ary monina ao , <EOS>
dia analao ny voaloham @-@ bokatra rehetra amin' ny tany , izay alainao avy amin' ny taninao , izay omen' i Jehovah Andriamanitrao anao , ka ataovy an @-@ karona ; ary mankanesa ho any amin' ny tany izay hofidin' i Jehovah Andriamanitrao hampitoerany ny anarany ; <EOS>
dia mankanesa amin' ny mpisorona amin izany andro izany , ka lazao aminy hoe @: Manambara amin' i Jehovah Andriamanitrao aho anio fa tonga eto amin' ny tany izay nianianan' i Jehovah tamin' ny razantsika homeny antsika . <EOS>
Dia horaisin' ny mpisorona eny an @-@ tananao ny harona ka hapetrany eo anoloan' ny alitaran' i Jehovah Andriamanitrao . <EOS>
Dia hiteny eo anatrehan' i Jehovah Andriamanitrao ianao ka hanao hoe @: Syriana mpanjenjena no raiko , ka nidina tany Egypta izy , dia nivahiny tany mbamin' ny olom @-@ bitsy ; ary tany izy no tonga firenena lehibe sy mahery sady maro isa . <EOS>
Ary nanao ratsy tamintsika ny Egyptiana ka nampahory antsika sy nampanao antsika fanompoana mafy . <EOS>
Dia nitaraina tamin' i Jehovah , Andriamanitry ny razantsika , isika , ka nihaino ny feontsika Izy ary nijery ny alahelontsika sy ny asantsika ary ny fahoriantsika ; <EOS>
ary tanana mahery sy sandry nahinjitra sy fampahatahorana lehibe sy famantarana ary fahagagana no nitondran' i Jehovah antsika nivoaka avy tany Egypta , <EOS>
dia nitondra antsika niditra teto amin' ity tany ity Izy ka nanome antsika ity tany ity , dia tany tondra @-@ dronono sy tantely . <EOS>
Ary ankehitriny , Jehovah ô , indro , efa nentiko ny voaloham @-@ bokatra amin' ny tany izay nomenao ahy . Dia avelao eo anatrehan' i Jehovah Andriamanitrao ny zavatra , ary mivavaha eo anatrehan' i Jehovah Andriamanitrao . <EOS>
Ary mifalia amin' ny soa rehetra izay nomen' i Jehovah Andriamanitrao anao sy ny ankohonanao ianao sy ny Levita mbamin' ny vahiny eo aminao . <EOS>
Rehefa voangonao ny fahafolon @-@ karena rehetra avy amin' ny vokatrao amin' ny taona fahatelo , izay taona fanangonana ny fahafolon @-@ karena , dia omeo ny Levita sy ny vahiny sy ny kamboty ary ny mpitondratena izany , mba hohaniny ao an @-@ tanànanao , ka ho voky izy , <EOS>
ary dia lazao eo anatrehan' i Jehovah Andriamanitrao hoe @: Efa navoakako avokoa ny zava @-@ masina tao an @-@ tranoko ka nomeko ny Levita sy ny vahiny sy ny kamboty ary ny mpitondratena , araka ny lalànao rehetra izay nandidianao ahy ; tsy nandika ny didinao aho na nanadino azy . <EOS>
Tsy nisy nohaniko teo amin' ny fisaonako , na nentiko nivoaka teo amin' ny fahalotoako , na nataoko fahan @-@ kanina noho ny maty ; fa efa nihaino ny feon' i Jehovah Andriamanitro aho ka nanao araka izay rehetra nandidianao ahy . <EOS>
Tsinjovy ao amin' ny fonenanao masina any an @-@ danitra , ka tahio ny Isiraely olonao sy ny tany izay nomenao anay araka izay nianiananao tamin' ny razanay , dia tany tondra @-@ dronono sy tantely . <EOS>
[ Teny farany hampahazoto ny Isiraely hatoky ny fahasoavan' i Jehovah sy mpanaraka Azy ] Anio no andidian' i Jehovah Andriamanitrao anao hanaraka ireo didy sy fitsipika ireo ; koa tandremo sy araho amin' ny fonao rehetra sy ny fanahinao rehetra ireo . <EOS>
Efa nampiteny an' i Jehovah ianao androany fa ho Andriamanitrao Izy , ka handeha amin' ny lalany sy hitandrina ny lalàny sy ny didiny ary ny fitsipiny ianao ary hihaino ny feony . <EOS>
Ary Jehovah kosa efa nampiteny anao androany fa firenena rakitra soa ho Azy ianao , araka izay nolazainy taminao , mba hitandremanao ny didiny rehetra , <EOS>
sy hanandratany anao ho ambonin' ny firenena rehetra izay nataony , ho fiderana sy ho anarana ary ho voninahitra ary mba ho firenena masina ho an' i Jehovah Andriamanitrao ianao , araka izay nolazainy . <EOS>
