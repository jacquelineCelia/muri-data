[ Atỳ nanjakan' i Jotama ] Dimy amby roa @-@ polo taona Jotama , fony izy vao nanjaka , ary enina ambin' ny folo taona no nanjakany tany Jerosalema . Ary ny anaran @-@ dreniny dia Jerosa , zanakavavin' i Zadoka . <EOS>
Ary nanao izay mahitsy eo imason' i Jehovah izy , tahaka izay nataon' i Ozia rainy ; nefa kosa tsy mba niditra tao amin' ny tempolin' i Jehovah izy . Ary ny vahoaka rehetra mbola nanao ratsy ihany . <EOS>
Izy no nanamboatra ny vavahady ambony amin' ny tranon' i Jehovah sady nandrafitra be tamin' ny mandan' i Ofela koa . <EOS>
Ary nanao tanàna teny amin' ny tany havoan' i Joda sy trano fiarovana ary tilikambo tany an' ala koa izy . <EOS>
Ary niady tamin' ny mpanjakan' ny taranak' i Amona koa izy ka naharesy azy . Ary tamin' izany taona izany ny taranak' i Amona nanome azy talenta volafotsy zato ary vary tritika sy vary hordea iray alina kora avy ; izany no naloan' ny taranak' i Amona ho azy tamin' ny @-@ taona faharoa sy fahatelo koa . <EOS>
Ary dia nitombo hery Jotama , satria nizotra tsara teo anatrehan' i Jehovah Andriamaniny izy . <EOS>
Ary ny tantaran' i Jotama sisa mbamin' ny adiny rehetra sy ny fanaony , indro , efa voasoratra ao amin' ny bokin' ny mpanjakan' ny Isiraely sy ny Joda izany . <EOS>
Dimy amby roa @-@ polo taona izy , fony vao nanjaka , ary enina ambin' ny folo taona no nanjakany tany Jerosalema . <EOS>
Ary Jotama lasa nodi @-@ mandry any amin' ny razany , dia nalevina tany an @-@ Tanànan' i Davida izy ; ary Ahaza zanany no nanjaka nandimby azy . <EOS>
