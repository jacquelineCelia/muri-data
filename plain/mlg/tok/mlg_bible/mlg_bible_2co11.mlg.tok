Enga anie ka mba handefitra amiko amin' ny hadalana kely ianareo , kanefa mandefitra @* amiko ihany ianareo . [ *@ Na @: Eny , mandefera ] <EOS>
Fa fahasaro @-@ piaro araka an' Andriamanitra no mahasaro @-@ piaro ahy aminareo ; fa nataoko fofombadin' ny lehilahy iray ianareo , mba hatolotra tahaka ny virijina madio ho an' i Kristy . <EOS>
Fa matahotra aho , fandrao ny sainareo ho simba hiala amin' ny fahitsiam @-@ po sy ny fahadiovana amin' i Kristy , tahaka ny namitahan' ny menarana an' i Eva tamin' ny fihendreny . <EOS>
Fa raha misy tonga ka mitory Jesosy hafa izay tsy notorinay , na ianareo mandray fanahy hafa izay tsy noraisinareo , hay ! tsara ny andeferanareo amin' izany ! <EOS>
Fa ataoko fa tsy misy mahalatsaka ahy noho ireo Apostoly ambony indrindra @* ireo . [ *@ Na @: Fatratra loatra ] <EOS>
Fa na dia olona tsy nampianarina laha @-@ teny aza aho , dia tsy mba tahaka izany amin' ny fahalalana ; fa tamin' ny zavatra rehetra dia efa nasehonay marimarina tamin' ny olona rehetra izany hahasoa anareo . <EOS>
Diso va aho , raha nanetry tena mba hisandratanareo ka nitory maimaimpoana ny filazantsaran' Andriamanitra taminareo ? <EOS>
Namabo ny fiangonana sasany aho ka nandray karama hanompoako anareo . <EOS>
Fa raha nitoetra teo aminareo aho ka tsy nanana , dia tsy mba nahavaky tratra olona aho ; fa raha vao tonga avy tany Makedonia ny rahalahy , dia nomeny ahy izay nilaiko ; ary tamin' ny zavatra rehetra dia nitandrina tsara izay tsy hahavaky tratra anareo aho sady mbola hitandrina izany ihany . <EOS>
Raha ato anatiko koa ny fahamarinan' i Kristy , dia tsy hisy hahafoana izany reharehako izany any amin' ny tany Akaia . <EOS>
Nahoana ? Satria tsy tiako va ianareo ? Andriamanitra no mahalala . <EOS>
Fa izay ataoko no mbola hataoko ihany , mba hampitsaharako ny famelezan' izay mitady hamely , mba ho hita fa tahaka anay ihany izay amin' ny izay ireharehany . <EOS>
Fa Apostoly sandoka izy ireny , mpiasa mamitaka , ka dia mampiova ny endriny ho tahaka ny Apostolin' i Kristy . <EOS>
Ary tsy mahagaga izany , fa Satana aza mampiova ny endriny ho tahaka ny anjelin' ny mazava . <EOS>
Koa tsy zavatra lehibe tsy akory , raha ny mpanompony koa no mba mampiova ny endriny ho tahaka ny mpanompon' ny fahamarinana ; nefa ny farany ho araka ny asany ihany . <EOS>
Hoy izaho indray @: Aza misy manao ahy ho adala ; nefa , na dia misy manao izany aza , raiso toy ny adala aho mba hireharehako kelikely koa . <EOS>
Izao lazaiko izao dia tsy lazaiko araka ny Tompo , fa toa amin' ny fahadalana amin' izao rehareha matoky izao ihany . <EOS>
Satria maro no mirehareha araka ny nofo , dia mba hirehareha koa aho . <EOS>
Fa sitrakareo ny handefitra amin' ny adala , satria hendry angaha ianareo . <EOS>
Fa hay ! mandefitra ihany ianareo , raha misy manandevo anareo , raha misy mandany anareo , raha misy misambotra anareo , raha misy mirehareha aminareo , raha misy mamely ny tavanareo . <EOS>
Manala @-@ barà @-@ tena aho ka toa manaiky fa nalemy izahay ! Fa amin' izay mahasahy ny olona ( miteny toy ny adala aho ) , dia mba sahy koa aho . <EOS>
Hebreo va izy ? Izaho koa . Isiraelita va izy ? Izaho koa . Taranak' i Abrahama va izy ? Izaho koa . <EOS>
Mpanompon' i Kristy va izy ? ( miteny toy ny olona very saina aho ) mihoatra noho izy aho @: amin' ny fisasarana manan @-@ tombo , amin' ny tranomaizina matetika kokoa , amin' ny kapoka be efa izay tsy izy , amin' ny fahafatesana matetika . <EOS>
Indimy aho no nokapohin' ny Jiosy inefa @-@ polo latsaka iray avy . <EOS>
Intelo nokapohina tamin' ny hazo aho , indray maka notoraham @-@ bato , intelo no vaky sambo , indray andro sy indray alina no nitoetra teo amin' ny lalina , <EOS>
nandeha matetika aho , saiky nahita loza tamin' ny ony , saiky nahita loza tamin' ny jiolahy , saiky nahita loza tamin' ny tompon @-@ tany namako , saiky nahita loza tamin' ny jentilisa , saiky nahita loza tao amin' ny tanàna aho , saiky nahita loza tany an @-@ efitra aho , saiky nahita loza tany amin' ny ranomasina aho , saiky nahita loza tamin' ny rahalahy sandoka aho , <EOS>
tamin' ny fisasarana sy ny fikelezan' aina , tamin' ny tsi @-@ fahitan @-@ tory matetika , tamin' ny hanoanana sy ny hetaheta , tamin' ny fifadian @-@ kanina matetika , tamin' ny hatsiaka sy ny fitanjahana . <EOS>
Afa @-@ tsy ireo zavatra ivelany @* dia mbola misy koa izay mahazo ahy isan' andro , dia ny fiahiana ny fiangonana rehetra . [ *@ Na @: izany rehetra izany ] <EOS>
Iza no malemy , ka tsy malemy aho ? Iza no tafintohina , ka tsy mirehitra aho ? <EOS>
Raha tsy maintsy mirehareha aho , dia izay momba ny fahalemeko no hataoko rehareha . <EOS>
Andriamanitra , Rain' i Jesosy Tompo , Izay isaorana mandrakizay , mahalala fa tsy mandainga aho . <EOS>
Tany Damaskosy ny governora notendren' i Areta mpanjaka dia nampiambina ny tanàna Damaskosy mba hisambotra ahy ; <EOS>
fa avy teo amin' ny varavarankely eo amin' ny mànda no nampidinana ahy tamin' ny sobiky , ka dia afa @-@ nandositra ny tànany aho . <EOS>
