[ Ny lalàna ny amin' ny mivoady ho Nazirita ] Ary Jehovah niteny tamin' i Mosesy ka nanao hoe @: <EOS>
Mitenena amin' ny Zanak' Isiraely hoe @: Raha misy lehilahy na vehivavy mivoady hitokana ho Nazirita mba hitokana ho an' i Jehovah , <EOS>
dia hifady divay sy toaka izy ; tsy hisotro divay efa maharikivy na toaka efa maharikivy izy , ary tsy hisotro ranom @-@ boaloboka izy , na hihinana voaloboka akory , na ny lena , na ny maina . <EOS>
Amin' ny andro fitokanany rehetra dia tsy hihinana izay atao amin' ny voaloboka hatramin' ny voany ka hatramin' ny hodiny izy . <EOS>
Amin' ny andro rehetra izay nivoadiany hitokana dia tsy hokasihin @-@ kareza ny lohany ; mandra @-@ pahatapitry ny andro izay nitokanany ho an' i Jehovah dia ho masina izy , ka havelany haniry ny volondohany . <EOS>
Amin' ny andro rehetra izay itokanany ho an' i Jehovah dia tsy hiditra am @-@ paty izy ; <EOS>
aoka tsy handoto tena izy na dia amin' ny rainy , na ny reniny , na ny rahalahiny , na ny anabaviny aza , raha maty ireo , satria eo amin' ny lohany ny fitokanana ho an' Andriamaniny . <EOS>
Amin' ny andro fitokanany rehetra dia ho masina ho an' i Jehovah izy . <EOS>
Ary raha misy olona maty tampoka eo anilany ka mandoto ny lohany izay fitokanany dia hanaratra ny lohany amin' ny andro fanadiovana azy izy , dia amin' ny andro fahafito no hanaratany azy ; <EOS>
ary amin' ny andro fahavalo dia hitondra domohina roa na zana @-@ boromailala roa ho eo amin' ny mpisorona , eo anoloan' ny varavaran' ny trano @-@ lay fihaonana izy . <EOS>
Ary ny mpisorona dia hanatitra ny anankiray ho fanatitra noho ny ota , ary ny anankiray kosa ho fanatitra dorana , dia hanao fanavotana ho azy , satria nanota ny amin' ny faty izy ; ary hanamasina ny lohany amin' izany andro izany izy . <EOS>
Dia hanokana ho an' i Jehovah ny androny fitokanany izy ka hitondra ondrilahy iray izay iray taona ho fanati @-@ panonerana ; fa ho very ny andro teo aloha , satria voaloto ny fitokanany <EOS>
Ary izao no lalàna ny amin' ny Nazirita @: Rehefa tapitra ny andro fitokanany , dia ho entina ho eo anoloan' ny varavaran' ny trano @-@ lay fihaonana izy ; <EOS>
ary hanatitra ny fanatiny ho an' i Jehovah izy , dia ondrilahy iray izay iray taona tsy misy kilema ho fanatitra dorana , ary ondrivavy iray izay iray taona tsy misy kilema ho fanatitra noho ny ota , ary ondrilahy iray tsy misy kilema ho fanati @-@ pihavanana , <EOS>
ary mofo tsy misy masirasira iray harona , dia mofo atao amin' ny koba tsara toto voaharo diloilo sy mofo manify tsy misy masirasira sady voahoso @-@ diloilo , mbamin' ny fanatitra hohanina sy ny fanatitra aidina momba azy . <EOS>
Dia haterin' ny mpisorona eo anatrehan' i Jehovah ireo ; ary hateriny koa ny fanatiny noho ny ota sy ny fanatitra dorany ; <EOS>
dia hateriny ny ondrilahy ho fanati @-@ pihavanana ho an' i Jehovah mbamin' ny mofo tsy misy masirasira iray harona ; ary haterin' ny mpisorona koa ny fanatitra hohaniny sy ny fanatitra aidiny . <EOS>
Ary ny Nazirita hanaratra , ny lohany izay fitokanany eo anoloan' ny varavaran' ny trano @-@ lay fihaonana , ary horaisiny ny volon @-@ dohany fitokanany ka hataony eo amin' ny afo izay eo ambanin' ny fanati @-@ pihavanana . <EOS>
Dia halain' ny mpisorona ny sorok' ondrilahy izay efa masaka sy mofo iray tsy misy masirasira avy amin' ny harona ary mofo manify iray tsy misy masirasira ka hataony eo amin' ny tanan' ny Nazirita , rehefa voaharatra ny lohany izay fitokanany . <EOS>
Dia hahevahevan' ny mpisorona ireo ho fanatitra ahevaheva eo anatrehan' i Jehovah ; ho masina izany ho an' ny mpisorona ho fanampin' ny tratra ahevaheva sy ny soroka asandratra ; ary rehefa afaka izany , dia vao mahazo misotro divay ny Nazirita . <EOS>
Izany no lalàna ny amin' ny Nazirita , izay mivoady hitondra fanatitra ho an' i Jehovah noho ny fitokanany , afa @-@ tsy izay zavatra hafa tratry ny ananany ; araka ny voady izay nivoadiany no hataony , araka ny lalàna ny amin' ny fitokanany . <EOS>
[ Ny tso @-@ drano fanaon' ny mpisorona ] Ary Jehovah niteny tamin' i Mosesy ka nanao hoe @: <EOS>
Mitenena amin' i Arona sy ny zanany hoe @: Izao no teny ho entinareo mitso @-@ drano ny Zanak' Isiraely @: <EOS>
Hitahy anao anie Jehovah ka hiaro anao ; <EOS>
Hampamirapiratra ny tavany aminao anie Jehovah ka hamindra fo aminao ; <EOS>
Hanandratra ny tavany aminao anie Jehovah ka hanome anao fiadanana . <EOS>
Dia hametraka ny anarako amin' ny Zanak' Isiraely izy ; ary Izaho hitahy azy . <EOS>
