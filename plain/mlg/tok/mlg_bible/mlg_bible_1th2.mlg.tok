Fa ny tenanareo , ry rahalahy , dia mahalala fa tsy foana ny fidiranay tatá»³ aminareo ; <EOS>
fa rehefa nampahorina sy nisetrasetrana tany Filipy izahay teo aloha , tahaka ny fantatrareo ihany , dia sahy tao amin' Andriamanitray izahay hiteny taminareo ny filazantsaran' Andriamanitra , na dia be aza ny fanoherana . <EOS>
Fa ny fananaranay dia tsy avy amin' ny fitaka , na ny fahalotoana , na ny soloky . <EOS>
Fa tahaka ny nankasitrahan' Andriamanitra anay , ka notolorana ny filazantsara ho adidinay izahay , dia araka izany koa no itenenanay , tsy toy ny mila sitraka amin' olona , fa amin' Andriamanitra , Izay mizaha toetra ny fonay . <EOS>
Fa tsy nanao teny mandrobo akory izahay na oviana na oviana , tahaka ny fantatrareo ihany , na nihatsaravelatsihy hanafina fieremana ( Andriamanitra no vavolombelona ) ; <EOS>
ary tsy nitady voninahitra tamin' olona izahay , na taminareo , na tamin' ny sasany , na dia nanam @-@ pahefana hahavaky tratra aza izahay , araka izay mah' Apostolin' i Kristy anay , . <EOS>
Fa nalemy fanahy teo aminareo izahay , tahaka ny reny mitaiza ny zanany naterany , <EOS>
dia toy izany no nahazoto anay , noho ny fitiavanay anareo indrindra ; hanome anareo , tsy ny filazantsaran' Andriamanitra ihany , fa ny ainay koa aza , satria efa malalanay ianareo . <EOS>
Fa tsaroanareo , ry rahalahy , ny fikelezanay aina sy ny fisasaranay ; fa niasa andro aman' alina , mba tsy hahavaky tratra na dia olona iray akory taminareo aza , no nitorianay ny filazantsaran' Andriamanitra taminareo . <EOS>
Hianareo no vavolombelona ary Andriamanitra koa fa masina sy marina ary tsy nanan @-@ tsiny tokoa ny fitondran @-@ tenanay teo imasonareo izay mino , <EOS>
toy ny fantatrareo fa tahaka ny ray amin' ny zanaka no namporisihanay sy nampiononanay anareo isam @-@ batana sy nananaranay mafy anareo , <EOS>
mba handehananareo miendrika an' Andriamanitra , Izay miantso anareo ho amin' ny fanjakany sy ny voninahiny . <EOS>
Ary noho izany izahay koa dia tsy mitsahatra misaotra an' Andriamanitra , satria rehefa nandray ny tenin' Andriamanitra izay notorinay ianareo , dia tsy noraisinareo ho tenin' olona , fa araka izay marina , dia ny tenin' Andriamanitra , izay miasa anatinareo izay mino koa . <EOS>
Fa ianareo , ry rahalahy , dia efa tahaka ny fiangonan' Andriamanitra any Jodia izay amin' i Kristy Jesosy ; fa ny nanjo anareo noho ny nataon' ny iray firenena aminareo dia sahafa amin' ny nanjo ireo koa noho ny nataon' ny Jiosy taminy , <EOS>
izay namono an' i Jesosy Tompo sy ny mpaminany koa ary nandroaka anay sady tsy manao ny sitrapon' Andriamanitra ary manohitra ny olona rehetra , <EOS>
ka mandrara anay tsy hitory amin' ny jentilisa mba tsy hamonjena ireny , mba hameno ny fahotan' ny tenany mandrakariva ; kanjo efa niharan' ny fahatezerana hatramin' ny farany izy . <EOS>
Ary izahay , ry rahalahy , rehefa tafasaraka taminareo vetivety foana tamin' ny fanatrehana , fa tsy tamin' ny fo , dia vao mainka nitady sy naniry fatratra hahita ny tavanareo . <EOS>
Koa naniry hankany aminareo indray mandeha amana indroa izahay , dia izaho Paoly ; nefa nosakanan' i Satana izahay . <EOS>
Fa inona moa no fanantenanay , na fifalianay , na satro @-@ boninahitra reharehanay ? Moa tsy ianareo eo anatrehan' i Jesosy Tompontsika amin' ny fihaviany va ? <EOS>
Fa ianareo no voninahitray sy fifalianay . <EOS>
