[ Ny nankanesan' i Paoly sy Silasy tany Tesalonika sy Beria ] Ary rehefa nandeha namaky an' i Amfipolia sy Apolonia izy , dia tonga tao Tesalonika , ary nisy synagogan' ny Jiosy tao . <EOS>
Ary Paoly dia niditra tao araka ny fanaony ; ary Sabata telo no niadiany hevitra avy amin' ny Soratra Masina tamin' ny olona tao . <EOS>
Dia nanambara izy ka naneho marimarina fa tsy maintsy nijaly sy nitsangana tamin' ny maty Kristy ; ary Jesosy , Izay toriko aminareo , hoy izy , no Kristy . <EOS>
Ary ny sasany tamin' ireo dia nino ka nanampy ho isan' ny mpianatr' i Paoly sy Silasy , ary maro be koa tamin' ny jentilisa @* izay mpivavaka , ary tsy vitsy tamin' ny vehivavy nanan @-@ kaja . [ * Gr. Grika ] <EOS>
Fa nialona ny Jiosy ka naka olona ratsy fanahy teny an @-@ tsena ary nahavory vahoaka betsaka , dia nampitabataba ny tanàna ka namely ny tranon' i Jasona ary nitady hamoaka azy roa lahy ho ao amin' ny olona . <EOS>
Ary raha tsy nahita azy roa lahy izy , dia nisarika an' i Jasona sy ny rahalahy sasany ho ao amin' ny lehiben' ny tanàna ka niantso mafy hoe @: Tongay koa ireo lehilahy namadika izao tontolo izao ireo ; <EOS>
ary efa nampandrosoin' i Jasona izy , ka izy rehetra ireo manohitra ny tenin' i Kaisara , satria izy milaza fa misy mpanjaka hafa , dia Jesosy . <EOS>
Dia taitra ny vahoaka sy ny lehiben' ny tanàna , raha nahare izany . <EOS>
Ary rehefa nasainy nametraka antoka Jasona sy ny sasany teo aminy , dia navelany handeha izy . <EOS>
Ary Paoly sy Silasy dia nampandehanin' ny rahalahy niaraka tamin' izay nony alina hankany Beria ; koa raha tonga tany izy , dia niditra tao amin' ny synagogan' ny Jiosy . <EOS>
Ary ny toe @-@ panahin' ireo dia tsara noho ny tao Tesalonika ; satria nandray ny teny tamin' ny zotom @-@ po indrindra ireo ka nandinika ny Soratra Masina isan' andro , na marina izany , na tsia . <EOS>
Koa maro tamin' ireo no nino , ary tsy vitsy tamin' ny vehivavy jentilisa @* nanan @-@ kaja sy ny lehilahy . [ *@ Gr. Grika ] <EOS>
Fa raha ren' ny Jiosy tany Tesalonika fa Paoly nitory ny tenin' Andriamanitra tany Beria , dia nankany izy ka nampikotrana sy nampitabataba ny vahoaka . <EOS>
Ary niaraka tamin' izay dia nasain' ny rahalahy nandeha hatrany amoron @-@ dranomasina Paoly ; fa Silasy sy Timoty kosa dia mbola nijanona teo ihany . <EOS>
Ary izay nanatitra an' i Paoly dia nitondra azy nankany Atena ; ary rehefa nahazo teny holazainy amin' i Silasy sy Timoty izy mba hankanesan' izy roa lahy any aminy faingana , dia lasa nandeha ireo . <EOS>
[ Ny nataon' i Paoly tany Atena ] Ary raha niandry azy tany Atena Paoly , dia taitra tao anatiny ny fanahiny , raha nahita ny tanàna feno sampy izy . <EOS>
Ary izy niady hevitra tamin' ny Jiosy sy ny proselyta tao amin' ny synagoga sy tamin' izay tafavory tany an @-@ tsena isan' andro . <EOS>
Ary ny olon @-@ kendry sasany tamin' ny Epikoreana sy ny Stoika nanohitra azy koa , ka hoy ny sasany @: Inona no tian' io mpibedibedy @* io holazaina ? Ary hoy kosa ny sasany @: Toa mitory andriamani @-@ baovao izy , satria Jesosy sy ny fitsanganan' ny maty no notoriny . [ * Gr. mpitsindroka ] <EOS>
Ary ireo naka azy , dia nitondra azy ho any Areopago ka nanao hoe @: Moa mba mahazo mahafantatra izany fampianarana vaovao lazainao izany izahay ? <EOS>
Fa mampandre ny sofinay zavatra hafahafa izay tsy fantatray ianao ; koa tianay ho fantatra izay hevitr' izany zavatra izany . <EOS>
( Fa ny Ateniana rehetra sy ny vahiny izay nitoetra teo tsy nandany ny androny tamin' ny zavatra hafa , afa @-@ tsy ny hilaza na hihaino zava @-@ baovao . ) <EOS>
Ary Paoly nitsangana teo afovoan' i Areopago ka nanao hoe @: Ry lehilahy Ateniana , hitako fa amin' ny zavatra rehetra dia fatra @-@ pivavaka amin' ny andriamanitrareo indrindra ianareo . <EOS>
Fa raha nandeha aho ka nandinika izay zavatra ivavahanareo , dia nahita alitara anankiray misy izao soratra izao @: HO AN' IZAY ANDRIAMANITRA TSY FANTATRA . Koa izay ivavahanareo , kanefa tsy fantatrareo , dia izany no toriko aminareo , <EOS>
dia Andriamanitra Izay nanao izao tontolo izao sy ny ao aminy rehetra , Izy no Tompon' ny lanitra sy ny tany ka tsy mba mitoetra ao anaty tempoly nataon @-@ tanana , <EOS>
sady tsy mba tompoin' ny tànan' olona toa mila zavatra , fa Izy ihany no manome izao rehetra izao aina sy fofon' aina ary ny zavatra rehetra ; <EOS>
ary ny firenena rehetra avy amin' ny iray ihany dia namponeniny ambonin' ny tany rehetra , ary efa notendreny ny fotoan' andro sy ny faritry ny fonenany , <EOS>
mba hitady an' Andriamanitra izy , raha tàhiny hahatsapa ka hahita Azy , kanefa tsy mba lavitra antsika rehetra Izy ; <EOS>
fa Izy no ivelomantsika sy ihetsehantsika ary iainantsika ; araka ny nataon' ny mpanao tonon @-@ kira sasany teo aminareo hoe @: Fa terany koa isika . <EOS>
Ary satria terak' Andriamanitra isika , dia tsy mety raha ny fomban' Andriamanitra no ataontsika ho tahaka ny volamena , na volafotsy , na vato voasoratry ny fahaizana aman @-@ tsain' olombelona . <EOS>
Ary Andriamanitra ninia tsy nijery ny andron' ny tsi @-@ fahalalana ; fa ankehitriny Izy mandidy ny olona rehetra amin' izao tontolo izao hibebaka , <EOS>
satria Izy efa nanendry andro iray , izay hitsarany izao tontolo izao amin' ny fahamarinana amin' ny alalan' ny Lehilahy iray voatendriny , koa efa nanome vavolombelona hampino ny olona rehetra izany Izy tamin' ny nananganany Azy tamin' ny maty . <EOS>
Ary raha nahare ny amin' ny fitsanganan' ny maty izy , dia nihomehy ny sasany ; ary ny sasany kosa nanao hoe @: Mbola hihaino anao indray izahay ny amin' izany zavatra izany . <EOS>
Ary Paoly dia niala teo aminy . <EOS>
Anefa ny olona sasany niray taminy ka nino ; mba naman' izany Dionysio Areopagita sy ny vehivavy anankiray atao hoe Damary ary ny sasany koa . <EOS>
