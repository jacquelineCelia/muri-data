[ Vavaka ho an' ny mpanjaka raha mivoaka hanafika ] Ho an' ny mpiventy hira . Salamo nataon' i Davida . Hihaino anao anie Jehovah amin' ny andro fahoriana ; hitondra anao ho any amin' ny avo anie ny anaran' Andriamanitr' i Jakoba . <EOS>
Hahatonga famonjena ho anao avy amin' ny fitoerana masina anie Izy , ary hanohana anao avy any Ziona . <EOS>
Hahatsiaro ny fanatitra hohaninao rehetra anie Izy , ary hankasitraka ny fanatitra doranao . <EOS>
Hanome anao araka ny fonao anie Izy ary hahatanteraka ny fisainanao rehetra . <EOS>
Aoka hihoby noho ny famonjena azonao izahay , ary amin' ny anaran' Andriamanitray no hanangananay faneva ; ho tanterahin' i Jehovah anie ny angatahinao rehetra . <EOS>
Ankehitriny dia fantatro fa Jehovah mamonjy ny voahosony ; hamaly azy avy amin' ny lanitry ny fahamasinany Izy amin' ny herin' ny famonjen' ny tànany ankavanana . <EOS>
Ny sasany mitoky amin' ny kalesy , ary ny sasany amin' ny soavaly ; Fa raha izahay kosa , dia ny anaran' i Jehovah Andriamanitray no hoderainay . <EOS>
Ireo dia reraka sady lavo ; fa izahay kosa efa mitsangana sy mijoro , <EOS>
Jehovah ô , vonjeo ny mpanjaka ; hamaly anay anie Izy @* amin' izay andro iantsoanay Azy . [ Na @: Jehovah ô , vonjeo ! Hamaly anay anie ny Mpanjaka ] <EOS>
