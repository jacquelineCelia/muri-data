[ Ny amin' i Kornelio ] Ary nisy lehilahy anankiray tany Kaisaria , atao hoe Kornelio , kapiteny tamin' ny antokon' ny miaramila atao hoe Italiana ; <EOS>
ary mpivavaka tsara sady natahotra an' Andriamanitra izy mbamin' ny ankohonany rehetra ka nanao fiantrana be tanin' ny olona sady nivavaka tamin' Andriamanitra mandrakariva . <EOS>
Ary izy nahita miharihary tamin' ny fahitana , rehefa tokony ho tamin' ny ora fahasivy antoandro , fa , indro , nisy anjelin' Andriamanitra niditra tao aminy ka nanao taminy hoe @: Ry Kornelio . <EOS>
Ary nony nibanjina azy izy , dia raiki @-@ tahotra ka nanao hoe @: Ahoana , Tompoko ? Ary izy nanao taminy hoe @: Ny fivavakao sy ny fiantranao dia efa tafakatra ho fampahatsiarovana eo anatrehan' Andriamanitra . <EOS>
Koa ankehitriny maniraha olona hankany Jopa , ka ampanalao Simona anankiray , izay atao hoe koa Petera ; <EOS>
mitoetra ao amin' i Simona mpandon @-@ koditra izy , eo amoron @-@ dranomasina ny tranony . <EOS>
Ary rehefa lasa ny anjely izay niteny tamin' i Kornelio , dia niantso roa lahy tamin' ny mpanompony izy sy miaramila mpivavaka anankiray isan' izay nanaraka azy isan' andro . <EOS>
Ary rehefa nambarany taminy izany rehetra izany , dia naniraka azy hankany Jopa izy . <EOS>
Ary nony ampitso , raha mbola nandeha teny an @-@ dalana izy ireo ka mby teo akaikin' ny tanàna , dia niakatra teo ambonin' ny tampon @-@ trano Petera mba hivavaka , rehefa tokony ho tamin' ny ora fahenina . <EOS>
Dia noana loatra izy ka te @-@ hihinana ; fa raha mbola natao ny nahandro , dia azon @-@ tsindrimandry izy <EOS>
ka nahita ny lanitra misokatra , sady nisy zavatra midina toa lamba lehibe nampidinina tamin' ny zorony efatra ho amin' ny tany ; <EOS>
ary tao anatiny nisy ny biby rehetra izay manan @-@ tongotra efatra sy ny zava @-@ mandady sy mikisaka etỳ an @-@ tany ary ny voro @-@ manidina . <EOS>
Ary nisy feo nanao taminy hoe @: Mitsangàna , ry Petera ; vonoy , ka hano . <EOS>
Fa hoy Petera @: Sanatria , Tompoko ! fa tsy mbola nihinana zava @-@ padina na tsy madio aho . <EOS>
Fa hoy ilay feo taminy fanindroany @: Izay efa nodiovin' Andriamanitra dia aza ataonao ho fady . <EOS>
Ary intelo no nanaovana izany ; dia nakarina tany an @-@ danitra niaraka tamin' izay ilay zavatra . <EOS>
Ary raha mbola nieritreritra tao am @-@ pony Petera ny amin' izay anton' ny fahitana efa hitany , dia , indreo , ny olona izay nirahin' i Kornelio nanontany ny tranon' i Simona ka nijanona teo am @-@ bavahady , <EOS>
dia niantso ka nanontany na mitoetra ao Simona , izay atao hoe koa Petera , na tsia . <EOS>
Fa raha mbola nieritreritra ny fahitana Petera , dia hoy ny Fanahy taminy @: Indreo , misy telo lahy mitady anao ; <EOS>
fa mitsangàna ianao , dia midina , ary mandehana miaraka aminy , ka aza misalasala , fa Izaho no naniraka azy . <EOS>
Ary Petera nidina tany amin' ireo olona ireo ka nanao hoe @: Inty aho izay tadiavinareo ; inona no anton' ny ahatongavanareo atỳ ? <EOS>
Dia hoy ireo @: Kornelio kapiteny , lehilahy marina sady matahotra an' Andriamanitra ka tsara laza amin' ny firenen' ny Jiosy rehetra , dia efa notoroan' anjely masina hevitra hampaka anao ho any an @-@ tranony sy hihaino teny avy aminao . <EOS>
Ary Petera nampiantrano azy handry tao . Ary nony ampitso dia niainga Petera ka nandeha niaraka taminy , ary ny rahalahy sasany avy tany Jopa niaraka taminy koa . <EOS>
Ary nony ampitso indray dia tonga tany Kaisaria izy . Ary Kornelio niandry azy sady efa nampiangona ny havany sy ny tena sakaizany . <EOS>
Ary raha vao niditra Petera , dia nitsena azy Kornelio ka niankohoka teo amin' ny tongony sady nitsaoka azy . <EOS>
Fa Petera nampitsangana azy ka nanao hoe @: Mitsangàna ; fa izaho dia olona ihany . <EOS>
Ary nony niresaka taminy izy , dia niditra tao an @-@ trano ka nahita ny olona maro tafangona tao . <EOS>
Dia hoy izy taminy @: Hianareo mahalala fa fady amin' ny Jiosy ny hanan @-@ draharaha na hiantrano amin' ny olona hafa firenena ; nefa izaho efa nampahafantarin' Andriamanitra fa tsy misy olona azoko atao hoe fady na tsy madio . <EOS>
Ary amin' izany dia tsy nandà tsy hankatỳ aho , raha nampanalaina ; koa manontany aho @: Ahoana moa no nampanalanareo ahy ? <EOS>
Dia hoy Kornelio @: Loak' andro afak' omaly , mandra @-@ paha @-@ toy izao ny andro , raha nivavaka teto an @-@ tranoko aho mandritra ny ora fahasivy , dia , indro , nisy lehilahy niakanjo akanjo mamirapiratra nitsangana teto anatrehako <EOS>
ka nanao hoe @: Ry Kornelio , efa re ny fivavakao , ary efa tsarovana eo anatrehan' Andriamanitra ny fiantranao . <EOS>
Koa maniraha hankany Jopa , ka ampanalao Simona , izay atao hoe koa Petera @: mitoetra ao an @-@ tranon' i Simona mpandon @-@ koditra eo amoron @-@ dranomasina izy . <EOS>
Koa niaraka tamin' izay dia naniraka tany aminao aho ; ary nanao soa ianao no avy . Koa ankehitriny izahay rehetra dia efa eto anatrehan' Andriamanitra hihaino izay rehetra nandidian' ny Tompo anao . <EOS>
Ary Petera niloa @-@ bava ka nanao hoe @: Hitako marina tokoa izao fa tsy mizaha tavan' olona Andriamanitra ; <EOS>
fa amin' ny firenena rehetra izay olona matahotra Azy ka manao ny marina no ankasitrahany . <EOS>
Hianareo mahalala ny teny izay nampitondrainy ho amin' ny Zanak' isiraely , mitory teny soa milaza fiadanana amin' ny alalan' i Jesosy Kristy ( Izy no Tompon' izao rehetra izao ) , <EOS>
dia ilay teny natomboka hatrany Galilia ka notorina tany Jodia rehetra teo aorian' ny batisa izay notorin' i Jaona , dia ny amin' i Jesosy avy any Nazareta , <EOS>
Izay nohosoran' Andriamanitra tamin' ny Fanahy Masina sy ny hery sady nandehandeha nanao soa sy nahasitrana izay rehetra azon' ny herin' ny devoly , satria Andriamanitra nomba Azy . <EOS>
Ary izahay no vavolombelon' ny zavatra rehetra izay nataony tany amin' ny tanin' ny Jiosy sy tany Jerosalema ; Izy dia novonoiny nahantony teo amin' ny hazo ; <EOS>
nefa natsangan' Andriamanitra kosa Izy tamin' ny andro fahatelo ka nasehony marimarina , <EOS>
tsy tamin' ny olona rehetra , fa tamin' ny vavolombelona izay notendren' Andriamanitra rahateo , dia taminay izay niara @-@ nihinana sy nisotro taminy , rehefa nitsangana tamin' ny maty Izy . <EOS>
Ary Izy nandidy anay hitory amin' ny olona ka hanambara fa Izy no voatendrin' Andriamanitra ho Mpitsara ny velona sy ny maty . <EOS>
Izy no ambaran' ny mpaminany rehetra , fa amin' ny anarany no hahazoan' izay rehetra mino Azy famelan @-@ keloka . <EOS>
Raha mbola nilaza izany teny izany Petera , dia nilatsaka tamin' izay rehetra nandre ny teny ny Fanahy Masina . <EOS>
Ary talanjona ny mino isan' ny voafora izay niaraka tamin' i Petera , satria nilatsaka tamin' ny jentilisa koa ny fanomezana , dia ny Fanahy Masina . <EOS>
Fa nandre azy niteny tamin' ny fiteny tsy fantatra sy nankalaza an' Andriamanitra izy . Dia namaly Petera ka nanao hoe @: <EOS>
Moa misy olona mahazo mandrara ny rano tsy hanaovana batisa ireo , izay efa nandray ny Fanahy Masina tahaka antsika koa ? <EOS>
Dia nasainy natao batisa amin' ny anaran' i Jesosy Kristy izy . Ary nangatahin' ireo mba hitoetra ao aminy andro vitsivitsy izy . <EOS>
