[ Ny nimonomononan' i Jona , sy ny nananaran' Andriamanitra azy ] Fa tsy sitrak' i Jona indrindra izany , ka nirehitra ny fahatezerany . <EOS>
Dia nivavaka tamin' i Jehovah izy ka nanao hoe @: Mifona aminao aho , Jehovah ô , tsy izao ihany va no efa nolazaiko fony aho mbola tany amin' ny taniko ? Fa ny andrao hisy toy izao no nandosirako ho any Tarsisy , satria fantatro fa Hianao dia Andriamanitra mamindra fo sy miantra , mahari @-@ po sady be famindram @-@ po ary manenina ny amin' ny loza . <EOS>
Koa mifona aminao aho ankehitriny , Jehovah ô , esory ny aiko ; fa aleoko ho faty toy izay ho velona . <EOS>
Fa hoy Jehovah @: Moa mety va izao firehitry ny fahatezeranao izao ? <EOS>
Dia nivoaka ny tanàna Jona @* ka nipetraka teo atsinanan @-@ tanàna ; ary nanao trano rantsan @-@ kazo ho azy teo izy ka nipetraka teo ambanin' ny alokalony ambara @-@ pahitany izay hiafaran' ny tanàna . [ Na @: ary Jona efa nivoaka ny tanàna ] <EOS>
Ary Jehovah Andriamanitra nanomana tanantanamanga , ka nampaniriny hanalokaloka an' i Jona izany ho alokaloky ny lohany , hanafaka ny alahelony . Ka dia nahafaly an' i Jona indrindra ny tanantanamanga . <EOS>
Kanjo nony ampitso maraina dia nanomana fositra koa Andriamanitra , ka namely ilay tanantanamanga iny , dia nalazo io . <EOS>
Ary nony niposaka ny masoandro , Andriamanitra dia nanomana rivotra mahamay avy any atsinanana , ary dia namely ny lohan' i Jona ny masoandro , dia ana izy ka nangataka ny ho faty , nanao hoe @: Aleoko ho faty toy izay ho velona . <EOS>
Fa hoy Andriamanitra tamin' i Jona @: Moa mety va izao firehitry ny fahatezeranao ny amin' ny tanantanamanga izao ? Ary hoy izy @: Mety ny hahatezerako na dia mandra @-@ pahafatiko aza . <EOS>
Dia hoy Jehovah @: Hianao malahelo ny tanantanamanga izay tsy nisasaranao na nampanirinao , dia ilay naniry indray alina monja ary maty indray alina koa ; <EOS>
ka moa Izaho tsy mba halahelo an' i Ninive , ilay tanàna lehibe va . izay misy olona tsy omby roa alina sy iray hetsy , izay tsy mahafantatra ny havanany sy ny haviany , sady be biby fiompy koa ? <EOS>
