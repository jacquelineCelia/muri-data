[ Ny nanombohan' i Arona sy ny zanany ny raharahany ] Ary tamin' ny andro fahavalo Mosesy dia nampaka an' i Arona sy ny zanany ary ny loholon' ny Isiraely . <EOS>
Dia hoy izy tamin' i Arona @: Makà ombilahy kely ho anao hatao fanatitra noho ny ota sy ondrilahy ho fanatitra dorana , izay samy tsy misy kilema , ka atero eo anatrehan' i Jehovah . <EOS>
Ary ny Zanak' Isiraely dia ilazao hoe @: Makà osilahy hatao fanatitra noho ny ota sy ombilahy kely ary zanak' ondry , izay samy iray taona sady samy tsy misy kilema , hatao fanatitra dorana , <EOS>
ary omby sy ondrilahy hatao fanati @-@ pihavanana , hovonoina ho fanatitra eo anatrehan' i Jehovah , ary fanatitra hohanina voaharo diloilo ; fa anio no hisehoan' i Jehovah aminareo . <EOS>
Dia nitondra izay nandidian' i Mosesy azy ho eo anoloan' ny trano @-@ lay fihaonana izy ; ary ny fiangonana rehetra nanatona ka nijanona teo anatrehan' i Jehovah . <EOS>
Ary hoy Mosesy @: Izao no zavatra izay nandidian' i Jehovah , koa ataovinareo , dia hiseho aminareo ny voninahitr' i Jehovah . <EOS>
Ary hoy Mosesy tamin' i Arona @: Manatona ny alitara , dia manatera ny fanatitrao noho ny ota sy ny fanatitra odoranao ka manaova fanavotana ho an' ny tenanao sy ho an' ny olona ; dia manatera ny fanatitry ny olona ka manaova fanavotana ho azy , araka izay nandidian' i Jehovah . <EOS>
Dia nanatona ny alitara Arona ka namono ny ombilahy kely hatao fanatitra noho ny ota , izay ho an' ny tenany . <EOS>
Ary nentin' ny zanak' i Arona ho eo aminy ny rà , dia nanoboka ny fanondrony tamin' ny rà Arona , ka notentenany ny tandroky ny alitara ary ny rà sisa dia naidiny teo am @-@ bodin' ny alitara ; <EOS>
fa ny saborany sy ny voany roa ary ny ila @-@ atiny lehibe avy tamin' ny fanatitra noho ny ota dia nodorany ho fofona teo ambonin' ny alitara , araka izay nandidian' i Jehovah an' i Mosesy ; <EOS>
ary ny hena sy ny hoditra dia nodorany tamin' ny afo teny ivelan' ny toby . <EOS>
Dia namono ny fanatitra dorana Arona ; ary ny zanany nanolotra azy ny rà dia nanopy izany manodidina tamin' ny lafin' ny alitara izy . <EOS>
Ary ny fanatitra dorana mbamin' ny lohany dia natolotr' ireo azy tsirairay araka ny nandrasàna azy ka nodorany ho fofona teo ambonin' ny alitara . <EOS>
Ary nanasa ny taovany sy ny tongony izy , dia nandoro ireo ho fofona niaraka tamin' ny fanatitra dorana teo ambonin' ny alitara . <EOS>
Dia nentiny nanatona ny fanatitry ny olona , ka nalainy ny osilahy hatao fanatitra noho ny ota , izay ho an' ny olona , dia namono azy izy ka nanatitra azy ho fanatitra noho ny ota , tahaka ilay anankiray teo . <EOS>
Dia nanatitra ny fanatitra dorana izy ka nanao azy araka ny fanao . <EOS>
Dia nentiny nanatona koa ny fanatitra hohanina ka nangalany eran @-@ tànan @-@ ila , dia nodorany ho fofona teo ambonin' ny alitara izany , ho fanampin' ny fanatitra dorana maraina . <EOS>
Dia namono ny omby sy ny ondrilahy koa izy hatao fanati @-@ pihavanana , izay haterina noho ny olona ; ary ny zanak' i Arona nanolotra azy ny rà , dia nanopy izany manodidina tamin' ny lafin' ny alitara izy . <EOS>
Ary natolony azy koa ny saboran' ny omby sy ny hofaky ny ondrilahy mbamin' ny safodrorohany ary ny voany roa sy ny ila @-@ atiny lehibe , <EOS>
dia napetrany teo ambonin' ny tratran' ireo ny saborany , ary nodorany ho fofona teo ambonin' ny alitara izany ; <EOS>
fa ny tratrany sy ny sorony ankavanana kosa dia nahevahevan' i Arona ho fanatitra ahevaheva eo anatrehan' i Jehovah , araka izay nandidian' i Mosesy . <EOS>
Ary Arona nanandratra ny tànany manandrify ny olona ka nitso @-@ drano azy ; dia nidina izy , rehefa avy nanatitra ny fanatitra noho ny ota sy ny fanatitra dorana ary ny fanati @-@ pihavanana . <EOS>
Ary Mosesy sy Arona niditra tao amin' ny trano @-@ lay fihaonana , dia nivoaka ka nitso @-@ drano ny olona ; ary ny voninahitr' i Jehovah niseho tamin' ny olona rehetra . <EOS>
Ary nisy afo nivoaka avy teo anatrehan' i Jehovah ka nandevona ny fanatitra dorana sy ny saborany teo ambonin' ny alitara ; ary nony hitan' ny olona rehetra izany , dia nihoby izy sady niankohoka . <EOS>
