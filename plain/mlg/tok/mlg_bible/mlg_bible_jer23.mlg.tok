[ Faminaniana ny amin' ny mpiandry tsara , indrindra fa ny Rantsan' i Davida ] Lozan' ireo mpiandry izay manimba sy mampihahaka ny ondry fiandriko , hoy Jehovah <EOS>
Koa izao no lazain' i Jehovah , Andriamanitry ny Isiraely , ny amin' ireo mpiandry izay miandry ny oloko @: Hianareo efa nampihahaka ny ondriko sy nandronjindronjina azy , fa tsy nanolokolo azy ; Koa , indro , hovaliako ianareo noho ny faharatsian' ny ataonareo , hoe Jehovah <EOS>
Ary Izaho hanangona ny ondriko sisa avy any amin' ny tany rehetra izay nandroahako azy ka hampodiko ho any amin' ny saha niandrasana azy , dia hitombo sy hihamaro izy <EOS>
Ary hanendry mpiandry ho azy Aho , ka dia hiandry azy ireo ; Ka tsy hatahotra na hivadi @-@ po intsony izy , sady tsy hisy tsy ho voavory , hoy Jehovah . <EOS>
Indro , avy ny andro , hoy Jehovah , izay hananganako Rantsana @* marina ho an' i Davida , ka hanjaka Izy sady ho hendry ary hanao fitsarana sy fahamarinana amin' ny tany . [ Na @: Solofo ] <EOS>
Amin' ny androny no hamonjena ny Joda , sy handrian' ny Isiraely fahizay , ary izao no anarany izay hanononana Azy @: Jehovah Fahamarinantsika . <EOS>
Koa , indro , avy ny andro , hoy Jehovah , Izay tsy hanaovana intsony hoe @: Raha velona koa Jehovah , Izay nitondra ny Zanak' Isiraely niakatra avy tany amin' ny tany Egypta ; <EOS>
Fa izao kosa @: Raha velona koa Jehovah , Izay nitondra ny taranak' Isiraely niakatra sady nitarika azy avy tany amin' ny tany avaratra sy avy tany amin' ny tany rehetra izay nandroahako azy ; Dia honina ao amin' ny taniny izy . <EOS>
[ Faminaniana ny amin' ny mpaminany sandoka ] Ny amin' ireo mpaminany . Montsamotsana ato anatiko ny foko , mangozohozo ny taolako rehetra , toy ny olona mamo aho , ary toy ny lehilahy leon @-@ divay , noho ny amin' i Jehovah sy noho ny teniny masina . <EOS>
Fa feno mpijangajanga ny tany ; Ary noho ny ozona no isaonan' ny tany , efa maina ny kijana any an @-@ efitra ; Ary efa ratsy ny fanaon*'ny olona , sady ny tsi @-@ fahamarinana no heriny . [ Heb . lalan' ] <EOS>
Fa na mpaminany na mpisorona dia samy mpihatsaravelatsihy @* avokoa ; Na dia tao an @-@ tranoko aza dia mbola hitako ihany ny haratsiany , hoy Jehovah . [ Na @: ratsy fanahy ] <EOS>
Koa dia ho toy ny lala @-@ malama amin' ny aizim @-@ pito ny lalany ; Haronjina izy , ka dia ho potraka ao ; Fa hahatonga loza aminy Aho amin' ny taona hamaliana azy , hoy Jehovah . <EOS>
Ary tamin' ny mpaminanin' i Samaria no nahitako zavatra mahaloiloy @: Naminany tamin' i Bala izy ka nampivily ny Isiraely oloko , <EOS>
Ary tamin' ny mpaminanin' i Jerosalema koa no nahitako zavatra mahatsiravina ; Mijangajanga sy mandeha araka ny lainga izy sady mampahery ny tanan' ny mpanao ratsy , ka samy tsy miala amin' ny faharatsiany ; Eny , izy rehetra dia tonga tahaka an' i Sodoma raha amiko , ary ny mponina ao dia tonga tahaka an' i Gomora . <EOS>
Koa izao no lazain' i Jehovah , Tompon' ny maro , ny amin' ireo mpaminany ireo @: Indro , hofahanako zava @-@ mahafaty izy sy hampisotroiko rano mangidy , satria avy tamin' ny mpaminanin' i Jerosalema no nivoahan' ny faharatsiana ho any amin' ny tany rehetra . <EOS>
Izao no lazain' i Jehovah , Tompon' ny maro @: Aza mihaino ny tenin' ny mpaminany izay maminany aminareo , fa manadala anareo ireo ; Ny fahitana avy ao am @-@ pony ihany no lazainy , fa tsy izay aloaky ny vavan' i Jehovah . <EOS>
Milaza mandrakariva amin' izay manamavo Ahy izy hoe @: Jehovah nanao hoe @: Hahita fiadanana ianareo , ary amin' izay rehetra mandeha araka ny ditry ny fony hoe @: Tsy hisy loza hanjo anareo . <EOS>
Fa iza moa no efa isan' ny mpihevitra teo amin' i Jehovah ka nahita sy nandre ny teniny ? Iza no nanongilana ny sofiny taminy ka nihaino ny teniny ? <EOS>
He ! ny tadion' i Jehovah ! Mivoaka ny fahatezerana sy ny tadio mitambolimbolina ka miantonta amin' ny lohan' ny ratsy fanahy . <EOS>
Ny fahatezeran' i Jehovah tsy ho afaka ambara @-@ panefany sy ambara @-@ panatanterany ny hevitry ny fony ; Mbola ho fantatrareo marimarina izany any am @-@ parany . <EOS>
Tsy naniraka ireo mpaminany ireo Aho , kanefa nidodododo ihany izy , tsy niteny taminy Aho , kanefa naminany ihany izy . <EOS>
Fa raha isan' ny mpihevitra teo amiko izy , dia ho nitory ny teniko tamin' ny oloko izy ka namerina azy hiala tamin' ny lalany ratsy sy tamin' ny faharatsian' ny nataony . <EOS>
Moa Andriamanitra etỳ akaiky ihany va Aho ? hoy Jehovah . Fa tsy Andriamanitra any lavitra any koa ? <EOS>
Moa misy olona mahafin @-@ tena ao amin' ny fierena va ka tsy ho hitako ? hoy Jehovah . Tsy manerana ny lanitra sy ny tany va Aho ? hoy Jehovah . <EOS>
Efa reko ny nolazain' ny mpaminany , Izay naminany lainga tamin' ny anarako hoe @: Nanonofy aho , nanonofy aho . <EOS>
Mandra @-@ pahoviana ? Moa ao am @-@ pon' ireo mpaminany izay maminany lainga sy maminany araka ny fitaky ny fony va ? <EOS>
Ny hampanadino ny oloko ny anarako amin' ny nofiny izay lazainy amin' ny namany avy , toy ny nanadinoan' ny razany ny anarako noho ny amin' i Bala ? <EOS>
Ny mpaminany izay manonofy dia aoka hilaza nofy , ary izay manana ny teniko dia aoka hanambara marina ny teniko . Fa moa inona izay mololo , raha oharina amin' ny vary ? hoy Jehovah . <EOS>
Tsy tahaka ny afo va ny teniko ? hoy Jehovah , ary tsy tahaka ny kanonta manorotoro ny vatolampy va ? <EOS>
Koa , indro , fa hasiako ny mpaminany , hoy Jehovah , izay samy mangalatra ny teniko amin' ny namany avy . <EOS>
Indro , hoy Jehovah , hasiako ny mpaminany , izay mampiteny ny lelany hoe @: Hoy Izy . <EOS>
Indro , hasiako izay maminany nofy lainga , hoy Jehovah , ary milaza izany ka mampivily ny oloko amin' ny laingany sy ny fandokafany tena ; Nefa Izaho tsy naniraka azy na nandidy azy tsinona , ka dia tsy mahasoa ity firenena ity akory izy , hoy Jehovah . <EOS>
Ary raha manontany anao ity firenena ity , na ny mpaminany , na ny mpisorona , ka manao hoe @: Inona no entan*'i Jehovah ? Dia ataovy aminy hoe @: Ny amin' ny entana hariako ianareo , hoy Jehovah . [ Na @: faminaniana ny loza ] <EOS>
Ary ny mpaminany sy ny mpisorona mbamin' ny vahoaka , izay manao hoe @: Ny entan' i Jehovah . Dia hovaliako izany olona izany mbamin' ny ankohonany . <EOS>
Samia manontany amin' ny namany sy ny rahalahiny avy ianareo hoe @: Ahoana no navalin' i Jehovah ? Ary ahoana no nolazain' i Jehovah ? <EOS>
Fa ny hoe @: Ny entan' i Jehovah dia tsy hotononinareo intsony ; Fa ny tenin' ny olona avy ihany no ho entan' ny tenany , satria efa navadikareo ny tenin' Andriamanitra velona , dia Jehovah , Tompon' ny maro , Andriamanitsika . <EOS>
Izao no hanontanianareo @* amin' ny mpaminany ; Ahoana no navalin' i Jehovah anao ? Ary ahoana no nolazain' i Jehovah ? [ Heb . hanontanianao ] <EOS>
Fa raha hoy ianareo @: Entan' i Jehovah , Dia izao no lazain' i Jehovah @: Noho ny nilazanareo ny teny hoe @: Ny entan' i Jehovah , nefa efa nanirahako ihany ianareo nataoko hoe @: Aza manao hoe @: Ny entan' i Jehovah , <EOS>
Dia , indro , hanadino anareo tokoa Aho sady hanary anareo mbamin' ny tanàna izay nomeko anareo sy ny razanareo tsy ho eo anatrehako ; <EOS>
Ary hataoko mihatra aminareo ny fahafaham @-@ baraka mandrakizay sy ny fahamenarana mandrakizay izay tsy hohadinoina . <EOS>
