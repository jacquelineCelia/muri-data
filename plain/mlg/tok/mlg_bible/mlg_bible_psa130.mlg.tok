[ Fitarainana ataon' izay latsaka amin' ny fahoriana lalina ] Fihirana fiakarana*. Tao amin' ny lalina no niantsoako Anao , Jehovah ô , [ Na @: Fihirana misy hevitra ambaratonga ] <EOS>
Tompo ô , henoy ny feoko ; Aoka ny sofinao hihaino tsara ny feon' ny fifonako . <EOS>
Raha mandinika heloka Hianao , Jehovah ô , Iza no hahajanona , Tompo ô ? <EOS>
Fa eo aminao no misy ny famelan @-@ keloka , Mba hatahorana Anao . <EOS>
Niandry an' i Jehovah aho ; eny , niandry Azy ny fanahiko , Ary ny teniny no nanantenako . <EOS>
Ny fanahiko miandry ny Tompo Mihoatra noho ny fiandrin' ny mpiambina ny maraina , Dia ny fiandrin' ny mpiambina ny maraina . <EOS>
Manantenà an' i Jehovah , ry Isiraely ; Fa eo amin' i Jehovah no misy famindram @-@ po sy fanavotana be ; <EOS>
Ary Izy no hanavotra ny Isiraely Ho afaka amin' ny helony rehetra . <EOS>
