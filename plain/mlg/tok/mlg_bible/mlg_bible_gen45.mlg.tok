Ary Josefa tsy nahatsindry ny fangorakoraky ny fony intsony teo anatrehan' izay rehetra teo aminy ; dia niantso izy ka nanao hoe @: Avoahy ny olona rehetra hiala eto amiko . Ary dia tsy nisy olona na dia iray aza nijanona teo amin' i Josefa , raha nanao izay hahafantaran' ny rahalahiny azy izy . <EOS>
Dia nitomany mafy izy , ka ren' ny Egyptiana , ary ren' ny tao an @-@ tranon' i Farao koa . <EOS>
Ary hoy Josefa tamin' ny rahalahiny @: Izaho no Josefa ; mbola velona ihany va ikaky ? Ary tsy nahavaly azy ny rahalahiny ; fa toran @-@ kovitra teo anatrehany ireo . <EOS>
Ary hoy Josefa tamin' ny rahalahiny @: Avia , manatòna ahy ianareo . Dia nanatona ireo . Ary hoy Josefa @: Izaho no Josefa rahalahinareo , ilay namidinareo ho atỳ Egypta . <EOS>
Ary ankehitriny , aza malahelo na tezitra amin' ny tenanareo noho ny nivarotanareo ahy ho atỳ ; fa hamonjy aina no nampandehanan' Andriamanitra ahy hialoha anareo atỳ . <EOS>
Fa roa taona izao no efa nisian' ny mosary teto amin' ny tany ; ary mbola misy dimy taona koa , izay tsy hisy hiasan @-@ tany na hijinjana . <EOS>
Ary Andriamanitra efa nampandeha ahy hialoha anareo , mba tsy hahalany taranaka anareo amin' ny tany , fa hamelona anareo amin' ny famonjena lehibe . <EOS>
Ary amin' izany , tsy ianareo no nampandeha ahy ho atỳ , fa Andriamanitra ; ary Izy nanao ahy ho rain' i Farao , sy ho tompon' ny ao an @-@ tranony rehetra , ary ho mpanapaka ny tany Egypta rehetra . <EOS>
Andeha miakatra faingana ianareo ho any amin' ikaky , ka lazao aminy hoe @: Izao no tenin' i Josefa zanakao @: Efa nataon' Andriamanitra ho tompon' i Egypta rehetra aho ; ka midìna hankatỳ amiko , fa aza mijanona ; <EOS>
dia honina eo amin' ny tany Gosena ianao , ka ho eo akaikiko ianao sy ny zanakao sy ny zafinao ary ny ondry aman' osinao sy ny ombinao mbamin' izay rehetra anananao . <EOS>
Dia hamelona anao eo aho ( fa mbola haharitra dimy taona ny mosary ) , fandrao ho lany harena ianao sy ny ankohonanao ary izay rehetra anananao . <EOS>
Ary , indro , hitan' ny masonareo sy ny mason' i Benjamina rahalahiko izao fa ny vavako no miteny aminareo . <EOS>
Dia hambaranareo amin' ikaky ny voninahitro rehetra atỳ Egypta sy izay rehetra efa hitanareo ; koa mandehana faingana ianareo , ka ento midina atỳ ikaky . <EOS>
Dia namihina ny vozon' i Benjamina rahalahiny izy ka nitomany ; ary Benjamina koa dia mba nitomany teo amin' ny vozony . <EOS>
Ary dia nanoroka ny rahalahiny rehetra izy ka nitomany teo am @-@ pamihinany azy ; ary rehefa afaka izany , dia niresaka taminy ireo rahalahiny . <EOS>
Ary re tao an @-@ tranon' i Farao ny teny hoe @: Tonga ny rahalahin' i Josefa ; dia sitrak' i Farao sy ny mpanompony izany . <EOS>
Ary hoy Farao tamin' i Josefa @: Lazao amin' ny rahalahinao @: Izao no ataovy @: ataingeno ny entana ho entin' ny bibinareo , ka mankanesa any amin' ny tany Kanana ; <EOS>
ary alao ny rainareo sy ny ankohonanareo , ka mankanesa atỳ amiko ; ary dia homeko anareo ny tsara eto amin' ny tany Egypta , ka hihinana ny matavy eto amin' ny tany ianareo . <EOS>
Ary ankehitriny efa nomena teny ianao , ka izao no ataovy @: makà sariety amin' ny tany Egypta hitondranareo ny vady aman @-@ janakareo , ary ento ny rainareo , ka mankanesa atỳ . <EOS>
Aza malahelo ny amin' ny fanakareo ; fa anareo izay tsara eto amin' ny tany Egypta rehetra . <EOS>
Ary nataon' ny zanak' Isiraely izany , ka dia nomen' i Josefa sariety izy , araka ny tenin' i Farao ; ary nomeny vatsy koa ho entiny eny an @-@ dalana izy . <EOS>
Ary izy rehetra samy nomeny akanjo indray miova avy ; fa Benjamina kosa nomeny sekely volafotsy telon @-@ jato sy akanjo indimy miova . <EOS>
Ary izao kosa no nampitondrainy ho an @-@ drainy @: borikilahy folo nitondra zava @-@ tsoa avy tany Egypta , sy borikivavy folo nitondra vary sy mofo , ary vatsy ho an' ny rainy ho entiny eny an @-@ dalana . <EOS>
Dia nampandehaniny ny rahalahiny , ka lasa nandeha izy ireo ; ary hoy Josefa taminy @: Aza mifanditra eny an @-@ dalana ianareo . <EOS>
Dia niakatra avy tany Egypta izy ireo ka tonga tany amin' i Jakoba rainy tany amin' ny tany Kanana . <EOS>
Dia nilaza taminy izy ka nanao hoe @: Mbola velona ihany Josefa , ary izy no mpanapaka ny tany Egypta rehetra , kanefa nangatsiaka ihany ny fon' i Jakoba , fa tsy nino azy izy . <EOS>
Dia nolazain' izy ireo ny teny rehetra izay efa nolazain' i Josefa taminy @: ary rehefa hitany ny sariety izay efa nampitondrain' i Josefa hitondrana azy , dia izay vao velona indray ny fanahin' i Jakoba rainy <EOS>
Ary hoy Isiraely @: Aoka ary , fa mbola velona ihany Josefa zanako ; handeha aho ka hahita azy , dieny tsy mbola maty aho . <EOS>
