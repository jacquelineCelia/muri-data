Jyewe banyita Umulisa Marie Claire , Nkaba...mbere y' intambara twari dutuye mu Karere ka Kamonyi , Précture Gitarama , Umurenge wa...wa Murehe . <EOS>
Intambara ijya kuba , usibye ko jye ntari mbisobanukiwe cyane , nari nkiri mu...nari nkiri umwana . Habanje ibintu by' amashyaka . Amashyaka akazajya ashyamirana MRND na MDR cyane nibyo...nibyo nari nkunze kumenya . Nyuma y' amashyaka Habyalimana amaze gupfa , ndibika yuko twari dufite umu Conseiller witwa Iyakaremye Emmanuel , yaje mu rugo abwira Papa ngo @: we ari mu rihe shyaka ? Papa aramubwira ngo @: ishyaka rye riri ku mutima ntabwo ari ngombwa kubimubwira . Hashize nk' icyumweru mu...muri Secteur y' iwacu haza aba...abantu bavuye mu yindi secteur , baje ngo kwica abantu b' abatutsi . Bageze mu rugo Papa baramutwara , bamaze kumutwara baramubwira ngo nabahe amafranga . Icyo gihe Papa yamuhaye ibihumbi mirongo itatu [ 30.000 frw ] , arongera aragarauka . Hashize iminsi nk' ibiri , icyo gihe hari ku cyumweru , twagiye gusenga , tuvuye gusenga papa ara...baraza bageze mu rugo bahamagara Papa , twese tujya ku muharuro baramubwira ngo @: twese bagiye kutwica . Ubwo batwara inka zari ziri mu rugo baragenda barazirya , ariko icyo gihe ntabwo batwishe . Hashize iminsi nk' i ... hashize icyumweru inta...ubwo ... noneho intambara iba ibaye ku Karere kose . <EOS>
Ubwo baraje , bamaze kuza , icyo gihe hari mu gitondo , bakomanga ku rugi rwo ku irembo , ubwo abana twari turi mu rugo twahise dusimbuka urugo na Mama , ariko Papa we aguma mu rugo . Turagenda , inyuma y' iwacu hari hari amasaka , turagenda tuyihishamo . Abo bantu baraje ariko ntabwo twabashije kubamenya bose , twabashije kumenyamo abagabo babiri . Umwe yitwaga Karekezi undi yitwaga Minani . Baraza batwara Papa , bamujyana haruguru 'ku gacenter' kari gahari , baramwicaza ngo @: baramukubita . Ariko ntabwo bahise bamwica . Hashize iminsi nk' ibiri tukiri muri ya masaka , ubwo baragarutse ariko Papa yari ikiriho bari bataramwica . Ubwo baraza barasambura inzu , bakuramo n' ibintu byose , n' urugo bararutwika . Hashize umunsi umwe , ubwongubwo...Papa nyine ntabwo twari tuzi irengero rye , ya masaka twari turimo inyuma y' urugo , turi kumwe na mama n' abana bose , mu rugo twari abana batanu . Ubwongubwo ab' abahungu bahise baducika baragenda , nsigara ari jyewe na Maman na Mukuru wanjye . Bigejeje nimugoroba turagenda ahantu ku musozi w' iwacu , tugeze...tuhageze ku musozi twihisha ahantu mu mwo...ku mukokwe . Ubwongubwo bigejeje nka nimugoroba turagenda , mama aratujyana mu rugo twari duturanye , tuhageze Mama arababwira ngo @: jyewe nibampishe [ kuko ari jyewe wari mutoya mu bana b' iwacu ] . Ubwo mama baramubwira ngo @: "@ ntabwo bemerewe ngo kubika Inkotanyi . @" Ubwo twahise dusubira nanone inyuma , turagenda , turongera tujya ahantu mu masaka turihisha . Ubwo hashize iminsi nk' ibiri , mama aravuga ati @: "@ noneho mureke tugende nanone tujye ahantu ku kiliziya abe ari mo tujya . @" <EOS>
Tugeze ku kiliziya...icyo gihe twageze ku kiliziya nka saa yine . Tuhageze tujya mu kiliziya mo imbere tumaramo iminsi itatu , hashize iminsi itatu baraza badukuramo bagiye kutujyana mu ruzi . Hashize...ubwo turagenda tugeze ku gacenter , mama baramugumana , twebwe baratubwira ngo @: nitugende . Twanga gusiga Mama , jyewe na mukuru wanjye , baradukubita . Badukubise kubera ko twari abana , turemera Mama turamusiga turagenda . Tujya ahantu twari duturanye na none ku rugo , urwo rugo kubera ko bari inshuti z' iwacu , jyewe na Mukuru wanjye turagenda , tugeze inyuma yaho , ubwongubwo twihisha munsi y' urugo , tubona umukobwa wo muri urwo rugo n' umuhungu musaza we , turabahamagara tugirango wenda baratugirira impuhwe batujyane mu rugo baduhishe . <EOS>
Ubwo twarabahamagaye , bamaze kuza baratubwira , ngo @: "@ bene wacu babasize muri he ? @" Ubwo bahise badufata jyewe na mukuru wanjye , batujyana ku Nterahamwe yicaga abantu cyane yitwaga Byemayire , batugejejeyo ngo Byemayire atwice , dusanga Byemayire ntawe uhari . Baradukomezanyije batujyana ahantu ku 'gacentere' kari gahari , ngo wenda twahasanga izindi Nterahamwe gakushwa , kugirango wenda zibe zatwica . Turagenda tuhasanga abagabo babiri , bamaze kutubona , baratubwira bati @: "@ aba bana ntabwo twabica , papa wabo yari umuntu mwiza yatugiriraga neza , nimubareke bazagwe ahandi . @" Turamanuka...ariko wa muhungu bamwitaga Minani , na mushiki we bamwita Yansoneye , bo barakomeje baratujyana . Baragenda ngo bagiye kutwereka Interahamwe ngo zitwice , baragenda batugejeje ahantu bita ku musenyi , jyewe nanirwa kugenda , kubera ko nari ndushye . Uwo bitaga Minani yarantemye , antema ku kaguru , ngo nihute . <EOS>
Bamaze kuntema ariko turagenda , ntabwo nahise ncika intege kugirango , wenda ku buryo ntabashije ubugenda , narakomeje ndagenda . Turagenda tumanuka umusozi jyewe na mukuru wanjye , tugeze haruguru ku musozi bahamagara abo hasi ku ruzi ngo @: "@ tubazaniye Inkotanyi , ngo @: nimwitegure . @" Barakomeza baratumanukana , batugejeje ku ruzi , bafata mukuru wanjye bamuhekesha igiti , bampekesha amabuye abiri , batujugunya mu ruzi . Ubwo mu ruzi twamazemo iminsi ibiri , tugiye kubona ... .... jyewe mvamo ngwa mu bisheke , mukuru wanjye agwa hakurya y' uruzi , ntabwo twagu ... ... ntabwo uruzi rwatujugunyiye ahantu hamwe . Ubwo hashize iminsi nk' ibiri jye nari ndi mu bisheke , ariko mukuru wanjye sinari nzi aho ari , naherukaga bagiye kuduta mu ruzi . Ubwo nagumye mu bisheke nambaye ubusa , imyenda yose nari nambaye ntayi...ntaa ... navuyemo nta mwenda ngifite . Ubwo kubera ko hari famille twari dufite ahantu bitaga muri Runda , hari umukecuru wari nyirasenge wa Mama . Ariko nkaba ntari mpazi neza . Ubwo baduta mu ruzi...baduta mu ruzi , badutereye ahantu bita ku Iraro , twiburukiye ahangaha hafi ya Kamuhanda , ku kiraro kigabanya Kigali na Gitarama . Ubwo bumaze kwira nazamutse ahantu bita ku musozi wa Kagina , ndagenda ari ninjoro , nka saa saba z' ijoro . <EOS>
Ndagenda , ndakomeza ndazamuka ... ... ndazamuka , bujya nko gucya nka saa...nka saa kumi , urwo rugo nirwo na...niho nahageze . Ndagenda ndakomanga , maze gukomanga kubera yuko nahaherukaga kera ... barankingurira , mpageze nsanga mama yagezeyo . Ndabasuhuza , Mama akimbona agahinda karamwica , arambaza ngo @: "@ mukuru wanjye ari he ? @" Mubwira yuko bagiye kuturoha mu ruzi twari kumwe , ariko we sinzi irengero rye . Ubwo turahaguma jye na Mama hashize iminsi nk' ibiri , ngiye kubona mbona mukuru wanjye nawe araje Turamubaza @: "@ ese wowe waje ute ? @" aramubwira ngo @: "@ avuye ahantu hakurya y' uruzi , ahantu bita i Nyagatovu . @" Ubwo turagumana uko turi batatu . Ariko umugabo wo muri urwo rugo , we ntabwo yahigwaga kuburyo bamwica , niwe wari waduhishe . Ariko umudamu we , yari Nyirasenge wa mama , nawe mubicwa yabaga arimo . Ariko kuko yari yarashatse umugabo w' umuhutu , we nta kintu bamurebagaho . Turakomeza turahihisha turi batatu , jyewe na mama na mukuru wanjye . Hashize icyo gihe hari mu kwaa ... intambara mbese yari igeze hagati , ariko bikiri mu kwa kane . Bigejeje mu kwa gatanu , uwo mugabo aravuga ngo @: ntabwo agiye kuzazira Inkotanyi , ngo @: twese tugende , ngo niba uwo mukecuru , uwo twari dufitanye rélation [ isano ] ngo niba yumva ko yakomeza akaduhisha , ngo nawe tujyane . <EOS>
Ubwo bwarakeye mu gitondo , twese turagenda , jyewe na mama na mukuru wanjye . Tumanuka ahantu bita i Runda , tugera ahantu bita i Gihinga , tuhageze tugera kuri bariyeri [ barrière ] baradutangira . Bamaze kudutangira , turahagarara , mama baramubwira , ngo @: "@ nazane ibyangombwa , " arabibura . Baramubwira ngo @: "@ abo bana se ngo @: ni abande ? @" Mama aravuga @: " si abanjye . Ngo @: ni abo tugendana gusa . @" Mama bamwicaje ku cyobo , natwe twanga kugenda . Ubwo tuguma ahongaho dutegereza yuko batwica turabibura . Ubwo hashize akanya Interahamwe ziraza , zimaze kuza , havamo umugabo umwe aravuga , ngo @: "@ uyu mukecuru ngo aramuzi , ngo ntabwo ari umututsi . @" Ubwo ahongaho twaraharokotse turagenda . Kubera ko nari mfite marene [ marraine ] ahantu bita mu Ruzege . Mama anjyanayo ngo anjyane ahongaho kwa marene [ marraine ] . Twaragiye tugeze kwa marraine , baravuga ngo @: "@ ntabwo babika abantu bose ngo batabica , ngo jyewe barangumana , mama na mukuru wanjye bagende . @" Njyewe narahagumye , mama na mukuru wanjye baragenda . Baragenda njyewe nguma ahongaho , baragenda kuko twari dufite na none famille ahantu bita i Nyamiyaga , muri Komine Musambira . Bagezeyo basanga nabo barabishe . Ubwo mama yahise ajya i Kabgayi , mukuru wanjye nawe , ha...abana bari basigaye ahongaho barakomeza barihishanya n' abongabo . Maman we amusiga ahongaho , nawe arakomeza ajya i Kabgayi . Maman ageze i Kabgayi ntabwo twamenye irengero rye , niba yarapfuye , niba atarapfuye ... ariko 'peut-être' [ birashoboka ] ko yapfuye kuko kuva intambara yarangira ntabwo twamubonye , nta nubwo twigeze tumenya urupfu rwe , ntitwamenye n' aho yaguye . <EOS>
Ubwongubwo mukuru wanjye aguma ahongaho , nanjye nguma kwa marene [ marraine ] , hashize iminsi ibiri...ni ibiri yashize ; mu gitondo marene [ marraine ] arambwira , ngo @: "@ rero ngo @: ntabwo nkomeza kukubika , ngo @: nanjye ngo batazaza bakanyica . Ngo @: none ibyiza , ngo urabizi ko wazanye hano na mukuru wawe , na mama wawe , kandi baragiye , none ibyiza ni uko wabakurikira aho bagiye . @" Mbwira marene [ marraine ] 'ese nzagenda...ko n' inzira banyuzemo ntayizi , nzaca he?' Ngo @: "@ uzagende ibyo birakureba . Wapfa , wakira...ngo @: ubwo , ngo sinzi ukuntu byamera . @" Mu gitondo ... [ kubera ko nari ndwaye n' igisebe mu ivi bari barantemye , sinashoboraga kugenda neza ] ... Mu gitondo imvura iri kugwa turagenda...ndagenda jyenyine , ngeze ahantu ku kayira , ndavuga @: 'ese ubu ndajya he ? Nderekeza he ? Mama sinzi aho yagiye . Mukuru wanjye sinzi aho yagiye . abo tuvukana bo reka , duherukana tuva mu rugo sinarinzi irengero ryabo . Ubu se ndajya he?' Nigira inama yo gusubira aho twari twa...aho twagiye intambara igitera , ahongaho muri Runda , ndongera nsubirayo . Ngezeyo , uwo musaza kubera ko nawe yari akaramye cyane ku bintu bya Jenoside , ariko akaba yari afite abahungu be , b' abana beza . Baramubwira bati @: "@ uyu mwana ni umwana mutoya . Nta byangombwa bamubaza . None se ufite kibazo ki ? Mubike wowe , kugeza igihe intambara izarangirira , Interahamwe nizizajya ziza ntizimuzi , uzajye uvuga ko ari umwuzukuru wawe . @" <EOS>
Ndahaguma ariko sinkamenye aho abo twari kumwe bagiye , intambara irakomeza , irakomeza , bigejejemo hagati nko mu kwa gatandatu intambara y' amasasu iraza . Ngera ahongaho muri Runda , tugeze muri Runda , ubwo Inkotanyi nyine zigeze muri Runda igihe amasasu yabaga , ubwo turahunga , duhunga twese . Ndeba gusigara mu nzu jyenyine biranshobera . Turongera na none twambuka ahantu kuko Runda yari iteranye na Taba . Kandi Taba niho yari iwacu . Turahanyura turagenda , ngeze ahantu bita i Kanyinya duhunga tuhasanga bariyeri [ barrière ] . Tuhasanze bariyeri barahagarika abantu , noneho bakagenda batureba mu biganza , abana batagiraga ibyangombwa . Bagenda batureba mu biganza , bandebye mu kiganza barambaza ngo iwacu ni hehe ? Ndababeshya mbabwira amazina atari ay' ababyeyi banjye barandeka . Turakomeza turagenda , tugera ahantu za Nyabikenke , tugera ahantu za Bulinga , hose turahazunguruka , tugeze ku Gisenyi turongera turagaruka , ubwo intambara yari imeze nk' ihosheje . <EOS>
Turongera turagaruka tujya...nyine nsubira aho intambara yabaye ndi , kuko nta wundi muntu twari turi kumwe . Nsubira ahongaho muri Runda , maze gusubira muri Runda , ubwo intambara yari irangiye . Ubwo dusanga wa mukecuru aracyariho , ariko wa musaza yarapfuye . Turagenda tujya ahantu ku Ruyenzi mu nkambi , turahakambika . Hashira iminsi mikeya , nkajya ntegereza yuko nibura hari umuntu w' iwacu waza , ndamubura ngumana n' abongabo . Mu kwezi kwa munani muri 1994 , icyo gihe nari ndi...twari twagiye mu misa , tuje dusa...nsanga mukuru wanjye yaje , mubonye nsanga ni nk' ibitangaza bikomeye . Mbere yo kumusuhuza naramubajije @: "@ ese uri muzima ? @" Arambwira @: "@ ndi muzima . @" "@ ntabwo wapfuye ? Cyangwa ni umuzimu wawe ndi gusuhuza ? @" Arambwira @: "@ oya ni jyewe ndi muzima . @" "@ Ese wabaga he ? @" arambwira ngo @: yari...yageze nyine ahongaho i Musambira , ahongaho habaga amafamilles [ imiryango ] yacu , arakomeza yihishanwa nabo aragenda agera Zaire , arongera aragaruka . <EOS>
Dutegereza yuko rero mama yaza , cyangwa dutegereza ko n' abandi bose bo mu rugo baza , turategereza turaheba . Abantu b' iwacu ntabwo tuzi urupfu bapfuye , nta nubwo tuzi ahantu babiciye . Kereka papa wenyine niwe biciye ahantu ku 'gacenter' , aho bamujyanye , niho bamutsinze . <EOS>
Ubwo intambara irangiye , jyewe mu minsii ... Kuva mu kwa munani , icyenda na kane [ 1994 ] kugeza mu kwa mbere , icyenda na gatanu [ 1995 ] niho...narakomeje mba ahongaho , aho narokokeye . Njyewe na mukuru wanjye uwonguwo , turakomezanya . Noneho basa nk' aho...bashaka kutugira abakoroni [ kudukoroniza ] , intambara yabaye niga quatrième primaire [ mu mwaka wa kane w' amashuri abanza ] , banga ko nsubira kwiga . Noneho kubera ko mukuru wanjye we...nawe ntabwo yari mukuru cyane , ariko we yari andushije ubwenge . Arareba ati @: "@ ese ubu , ubu buzima tuzabugumamo gute ? @" Banze y' uko ujya kwiga , kandi nanjye banze y' uko nsubira kwiga . @" Bo ikintu bashakaga , bashakaga ngo @: tujye twahira ibyatsi by' inka zabo , duhinge , tubavomere , mbese dukore akazi ko mu rugo , aricyo mbese tubamarira , noneho nabo babone ko ari cyo baturerera . <EOS>
Mukuru wanjye aragenda ansiga ahongaho , twari dufite umu Bourgmestre w' iwacu , nawe yari yaracitse ku icumu . Aragenda arabimubwira ukuntu ibintu bimeze , aramubwira ati @: "@ ese ngukorere iki ? @" Muri abana ntabwo mushobora kujya mu nzu ukwanyu ; ese mwajya mu nzu mugatungwa n' iki ? Mwabaho mute ? Nta na famille mwasigaranye , ngo nibuze iba protéger [ ibarinde ] mu buzima bwanyu ? Mukuru wanjye aramubwira ati @: "@ aho kugirango tugume mu buzima turimo , twaba mu nzu yacu twashaka tukanapfiramo . @" Ubwo hari hari inzu z' interahamwe , interahamwe zari zarahunze . Aduha inzu , amaze kuduha inzu , turagenda tuyibamo . Ubwo yari muri mirongo cyenda na gatanu [ 1995 ] , nanjye nsubira kwiga . Mukuru wanjye we , areba gusubira kwiga biramushobera , kubera ko ntabwo yari kwiga ngo nanjye nige . Ubwo hashize iminsi mike , muri mirongo cyenda na...na gatandatu [ 1996 ] , mukuru wanjye , Bourgmestre w' iwacu amuha akazi k' ubu percepteur . Aragenda abona akazi , noneho nanjye mbona ubushobozi bwo gukomeza kwiga . Muri mirongo cyenda na karindwi [ 1997 ] , nibwo natangiye sécondaire , njya muri sécondaire , mukuru wanjye arakomeza arakora . Arakora bigejeje muri 2000 , nari ndi muri quatrième sécondaire [ muwa kane w' amashuri yisumbuye ] ubwo mayor [ umuyobozi w' akarere , wahoze ari 'Bourgmestre' ] wacu avaho . Haza undi . Noneho haje undi utatuzi , utazi ubuzima bwacu uko bumeze , baba obligés [ biba ngombwa ] yuko abantu badafite diplôme [ impamyabushobozi ] bava ku kazi . Mukuru wanjye ava ku kazi . ndi quatrième [ mu mwaka wa kane ] . Avuye ku kazi , noneho ubwongubwo kubera ko na FARG [ ikigega gitera inkunga abacitse ku icumu rya Jenoside ] yari imaze kuza , FARG [ ikigega ] ikazajya indihira , ariko mu kibazo cyo mu rugo ubuzima buratugora . <EOS>
Ariko icyo gihe ntabwo twabaga mu mugi wa Kigali , twabaga i Gitarama ku isambu . Ibwo iyo sambu , kubera ko mukuru wanjye agikora , ntabwo sambu ntiyigeze yangirika , yashyiragamo abantu bakayikora , ibivuyemo bikadutunga . Akimara guhagarara ku kazi , ubwo ibintu byari biri mu isambu nyine byarakomeje biradutunga . Noneho hashize iminsi , ngo haza itegeko rivuga ko umuntu wese , azasubiza iby' abandi . Ya nzu bayidukuramo . Bamaze kuyidukuramo , ubuzima buradukomerana . Ubwongubwo niho twahise twumva isi ihagaze , ariko mukuru wanjye agerageza kwegera FARG [ ikigega ... ] . yegereye FARG , ubwo FARG yumva yuko ikibazo cyacu gikomeye , ikazajya iduha inkunga ya buri kwezi 20'000 frw @/@ mois [ ibihumbi makumyabiri ku kwezi ] . <EOS>
Ubwongubwo muri 2001 , aribwo nyine twabonaga n' ayo mafranga ya FARG , mukuru wanjye nawe ... ubwo nari ngeze muri cinquième sécondaire . Abona ko [ mukuru wanjye ] ubuzima...ubuzima bwe nawe , bumaze ku , buzapondekara [ buzangirika ] , kubera ko nta kintu yari yigejejeho . Kubera ko we intambara yabaye yiga deuxième sécondaire [ umwaka wa kabiri w' amshuri yisumbuye ] . Ubwo aravuga ati @: "@ ugeze cinquième sécondaire [ mu wa gatanu wisumbuye ] , kandi urabona ko FARG iduprotega [ iturwanaho ] ikaduha ticket n' ibikoresho , none nanjye ngiye kureba uburyo najya kwiga . Ubwo nawe yahise ajya gushaka ishuri , nawe aragenda ariga . Ariga FARG [ ikigega ] irakomeza iradufasha , imaze kudufasha bigejeje muri 2002 , ubwo FARG [ ikigega ] iduha inzu mu midugudu y' abana bibana hariya Kimironko . Imaze kuduha inzu tuyijyamo , FARG iba décentralisé [ yegerezwa abaturage ] , gufasha abantu iba irabihagaritse . Imaze kubihagarika , ubwo jyewe nari ndangije kwiga...imaze kubihagarika ubwo njyewe nari ndangije kwiga...mbere yo kugirango nyine ihagarike kudufasha , ubwo ngewe nari ndangije kwiga . Ejo bundi , mbona ikiraka muri Ibuka , ndagikora , ubwo kiradutunga , na mukuru wanjye nawe abona ibikoresho byo kugirango ajye ku ishuri . Ikiraka kirahagarara , kimaze guhagarara ubuzima nabwo burahagarara . <EOS>
Ubwo ubuzima rero , sinzi...sinakubwira ngo ubuzima bwacu bumeze gutya , ubuzima bwacu burakomeye . Wenda niba ugize ikibazo , ugerageza kukiihanganira , kuko nta wundi wacyereka . Ubu uwo mukuru wanjye nawe ageze nawe cinquième sécondaire [ muwa gatanu w' amashuri yisumbuye ] . Ariko nagize Imana nanjye ndangije mbona diplôme , ariko ubuzima bwacu kuri ubungubu ni ubuzima bugoranye . Wenda sinavuga ngo umuntu ariheba , ngerageza kwicalma [ gutuza ] . Kugirango wenda ubone imibereho , ni uko uba ubonye nk' umuntu akakugirira impuhwe , cyangwa se akakwibuka . Akavuga ati @: "@ uyu mwana ibyo aribyo byose reka mufashe muri ubu buryo . @" Iyo utamubonye nabwo , ubwo nyine urakomeza bwa buzima bubi bugakomeza bukakugendaho . <EOS>
Cyane cyane ariko , ubuzima budukomerera cyane...cyane , muri iki gihe ni ubuzima bw' imibereho . Kuko mu mibereho y' umuntu , iyo udafite ahantu ukura ikigutunga , ntubone n' umuntu ugufasha , ntubone n' umuntu ukwitaho , ntubone n' umuntu ukubaza ikikubabaje , igihe cyose wumva yuko ubuzima bwawe bugeze kure . <EOS>
Yee , hari utubazo tumwe nakubaza dukeya , icya mbere nakubaza , watubwiye ko babaroshye mu ruzi na mukuru wawe , hanyuma muza kubasha kuruvamo . Ese ni uruzi rwabanze ? Ese urwo ruzi ni uruhe ? <EOS>
Ni uruzi rwa Nyabarongo , ariko baraturohanye jyewe na mukuru wanjye , ariko ntabwo twiburukiye hamwe . Jyewe niburukiye hano Kamuhanda , niburuka ino aha . We yiburukira hakurya y' uruzi hirya . Aho yiburukiye ni ahantu bita i Nyagatovu , niho yiburukiye . <EOS>
Ese yaba yarakubwiye uburyo yambutse , agaruka aho mwari muturutse ... aho mwahuriye nyine kugirango mwongere mubonane ? <EOS>
Yee , yarakomeje atambika hano ku muhanda w' i Shyorongi , araza arongera agera hano ku kiraro kigabanya Runda na Taba , aza kuri uwo Mukecuru twari dufitanye...wo mu ma famille [ wo mu muryango ] wari Nyirasenge wa Mama . <EOS>
Watubwiye abantu b' interahamwe bari bafunze , nka ba Minani , Yansoneye n' abandi . Nonese waba wibuka ... cyangwa waba uzi amaherezo yabo ? Kuko Minani we ngirango yanagutemye ku kaguru . <EOS>
Umh ! Intambara ikirangira , uwo Minani twaraa ... nyine tukiza twagiye kureba ku isambu ukuntu hameze , dusanga Minani arahari . Akimbona we ubwoba bwaramuriye , arambaza , ati @: "@ ese muri wowe ndabizi naraguhemukiye , naragutemye . Mu kugutema numvaga ntakeneye yuko ubaho . None urumva nagukorera iki ? @" Naramubwiye nti @: ku buzima bwange utarashakaga yuko mbaho , hari amategeko azaguhana . Twagiye kumurega ku Karere , baramufata baramufunga , ariko yaguye mu munyururu . We na mushiki we bose barabafashe , mushiki we aracyari mu munyururu , we afungiye i Gitarama , ariko Minani we yarapfuye yaguye mu munyururu . <EOS>
Izindi nterahamwe , zo hari n' ubwo wasanga ari nazo zakwiciye ababyeyi , cyangwa abandi bavandimwe , zo ibyabo byaba byaragenze gute ? <EOS>
Kubera ko mu gitero cyaje iwacu bwa mbere , umuntu twabashije kumenyamo cyane ni Karekezi . Ubwo niwe wagiye ajyana Papa , Kandi Papa kuva yagenda ntabwo yagarutse . Niba ariwe wamwishe , niba atari we kubera ko bari abantu benshi , ntabwo mbizi . Ariko gusa ni uko uwonguwo ari we namenye mo , uwo bitaga Karekezi niwe namenye mo gusa , amazina . <EOS>
Yaba akiriho se cyangwa ... ? <EOS>
Ariho , bari baranamufunze . Karekezi yishe abantu benshi cyane , ba...ba ... nawe iyo umubajije uti @: "@ wishe abantu bangahe ? @" Aravuga ati @: "@ simbazi . @" Bari baramufunze ariko nyuma baramufunguye , ngo @: yarireze , yemera icyaha . Baramufunguye ubu ari mu rugo . <EOS>
None se nkomoje kuri ibyo , ndumva byaba byarabaye mu rwego rwa gacaca . Ubwo se iyo yemeye icyaha yemera ko yishe n' abo bantu ? <EOS>
Ntabwo mbizi ibyongibyo , niba abongabo nabo...niba abongabo nabo abemera yuko yabishe . Ariko we iyo umubajije aravuga ati @: "@ nishe abantu benshi . Abo nishe sinzi umubare wabo , gusa nzi ko nishe abantu benshi . @" <EOS>
None se yaba yaraje kubasaba imbabazi ? <EOS>
Oya , ntabwo yaje . <EOS>
None se dukomoje kuri ibyo , wowe utekereza iki kuri Gacaca ? <EOS>
Njyewe kuri Gacaca ukuntu nyitekerezaho , abantu bishe , bishe babifitiye umugambi . Umuntu rero njyewe aje imbere yanjye , aje kunsaba imbabazi kubera ko yishe , yaranyiciye . Yishe abishaka kandi abikuye ku mutima , ni uko ubutegetsi bwamuhana bukurikije catégorie [ urwego arimo ] y' ukwica kwe . <EOS>
Hari ibintu bimwe biku ... hari ikintu gikunze kuvugwa cyane kijyanye n' ubumwe n' ubwiyunge . Ese wowe nk' umuntu wagiriwe nabi bingana gutya , na n' ubu ukaba ukibayeho mu ngaruka zibyo bintu byabaye . Ubona bishoboka cyangwaa ... wowe ubibona gute ? <EOS>
Njyewe ku ruhare rwanjye , kubera nk' uko nabuze abantu nkaba nsigaye iheruheru . Njyewe umuntu wanyiciye , ni uko yahabwa igihano nawe kimutoucha [ kimukoraho ] , nawe akumva yuko nawe yagize nabi . Kuko sinavuga wenda ngo ... ngo nibamwice , si njyewe wabivuga yabibwirwa n' amategeko . Njyewe nta burengazira nabona , ariko jyewe ku bwanjye bamwica . Ariko ku burengazira bw' amategeko , bamuha igihano kijyanye n' icyaha yakoze . <EOS>
Nonese...eeh , ibyo aribyo byose iyo umuntu yanyuze mu bintu nk' ibyo wanyuzemo , akaba abaho mu buzima nk' ubwo uriho , kubera nk' ibyo wanyuzemo , aba afite umwihariko we . Wowe nko kuba umuntu wacitse ku icumu wumva ari ikintu...bivuze iki ? Wumva wabisobanura gute ... ? <EOS>
Mbisobanura ? <EOS>
Uvuga uti @: "@ umuntu uwacitse ku icumu ameze atya , afite ibibazo bingana gutya , yiyumva gutya . @" Unakurikije n' ubuzima buriho , na ... n' ibiriho bibaho byose , bigerageza gutunganya kiriya kibazo . <EOS>
Nk' umuntu...nk' umuntu nkanjye wahuye n' ikibazo , ukuntu numva Jenoside . Hari ukuntu utekereza nk' ubuzima wagiye unyuramo , ukagereranya n' ubwo uriho ubu , ukabona ntaho wavuye , nta n' aho wagiye . Iyo ubonye bimeze gutyo , wiha amahoro . Kuko utihaye amahoro , washiduka wagiye no mu muhanda wasaze , kandi noneho ukanezeza babandi bakugiriye nabi . Ariko iyo wihaye amahoro nta n' umenya icyo utekereza , gusa urabyihorera ugatuza , ugategereza ubundi buzima buri imbere , ubu twe tuzi ibyashize ariko ntabwo tuzi ibiri imbere . Utegeza nyine ikiri imbere niba ari kiza se , cyangwa se niba ari kibi , nyine mu buzima ugategereza ibindi biri imbere yawe . <EOS>
Hari ikintu numva twavugaho cyane cyane ku buryo bw' umwihariko . Urabona wowe uri umuntu wanyuze mu buzima bukomeye , kandi waciye mu ibintu byinshi . Nonese ibyo aribyo byose ibyo waciyemo wabitewe no kubura ababyeyi n' ibyabayeho , ariko hari ubundi buzima wabayeho n' ubwo wenda wari umwana bwa mbere y' intambara . Waba wibuka , cyangwa watubwira uti @: "@ jyewe numva mbere y' intambara nkurikije uko iwacu twari tumeze , byari bimeze gutya ? Waducira muri make ubuzima bw' iwanyu mbere y' intambara ? <EOS>
Twebwe mbere y' intambara , twebwe twari abana batanu . Muri abo bana batanu ni jyewe wari uwanyuma . Kandi nta kibazo mu rugo twagiraga , kubera ko ari Mama , ari na Papa bose barakoraga . Nta kibazo twagiraga pe ! Wenda n' iyo no hanze habaga n' ibibazo , twebwe nta kintu byabaga bitubwiye . Kubera ko twari dufite abaturebera . Ariko intambara yararangiye , kubera ko jyewe na mukuru wanjye , ni natwe twari abanyuma , abari badukuriye bose baragiye . Intambara rero irangiye...intambara irangiye , nibuze nta na famille [ umuryango ] nimwe igaragara , yaba yarasigaye , ku buryo twayibwira ikibazo . Famille [ umuryango ] na yitwa ngo yarasigaye , ni za familles [ ya miryango ] nazo ziriho zitabashije . Ubwo rero kugirango ubuzima wari urimo mbere , ubu comparer [ ubugereranye ] n' ubw' ubungubu , ubona harimo différence [ butandukanye ] . Kuko ubungubu nshobora kugira ikibazo , singire uwo nkibwira . Mbese ubu nshobora kumara n' iminsi ibiri ntari narya , ariko mbere y' intambara nta n' umunsi ... nta n' isa ... igihe cyose numvaga nkeneye kurya nararyaga . Ariko ubungubu nshobora no kumara n' iminsi itatu , kandi ngaceceka . Kubera ko mba nabuze uwo ntura ikibazo . Ubuzima bwa nyuma y' intambara , ni compliqué [ buragoye ] cyane . Nta n' icya kane , cya mbere y' intambara . <EOS>
Undi muntu numva ukomeye cyane muri iki gihe nyuma y' intambara , cyane cyane mu buzima bwawe , ni mukuru wawe . Nonese watubwira iki kuri mukuru wawe , angana iki ? ubona afite imigambi imeze gute ? <EOS>
Ubundi mukuru wanjye nawe , ni umwana...si umwana cyane yavutse muri 1981 . Ariko ubuzima bwe nawe ni hatari . Kuko aho yari ageze , yari kuba ari umuntu wenda nawe wagize icyo yimarira . Ariko kubera ko yabuze umuntu umusunika ngo yigire igihe , amashuri ye ayarangize . Ubuzima bwe bwabaye nkubusubira inyuma . Kubera ko we yabonye ko ansigaranye kandi ndi umwana kuri we , abura ikintu yankorera , ava mu ishuri , kugirango wenda mbone uko nakwiga . We yasubiye ku ishuri ari uko FARG [ ikigega ] ije . Kandi asubira ku ishuri ari uko FARG [ ikigega ] yemeye kuzajya idufasha buri kwezi . Ibyo byose bitari byaba FARG [ ikigega ] itaraza , we yemeye kumvunikira , kugirango mbe najya ejuru . Kugeza na n' ubu ntabwo amashuri ye arayarangiza , kandi intera ye ntabwo imwemereye kuba yaba akiga sécondaire [ amashuri yisumbuye ] , ariko ubu ari muri cinquième sécondaire [ muwa gatanu w' amashuri yisumbuye ] . Kandi n' iyo ageze mu rugo , asanga ibibazo ari byinshi , wenda nkanjye yaba yarasize...waba warasigaye inyuma , nta kintu mumariye . Ndi gutya nanjye , nta kazi ngira nta ki...nta n' undi muntu wundi ngira umproteja [ undwanaho ] wenda ngo nanjye ngire ikintu naba namumarira . Ava ku ishuri nabwo , akaza agasubira muri bwa buzima bubi , yari arimo mbere . <EOS>
Nta butumwa waha nk' imfubyi za Jenoside ? Cyane cyane ari imfubyi zirera , ari n' imfubyi zirerwa . Kuko...cyane cyane abana , abakiri batoya . Kuko biragaragara ko bagombye kugira uburyo bakwitwara . <EOS>
Njyewe nk' inama nabaha , ni uko ubuzima bwose banyuzemo , n' ubwo bakirimo ubu , bashobora kubwitwaramo neza . Ikintu cyose babonye , n' icyo batabonye bakumva ko kibanyuze . Ntibagire irari . Kuko bagize irari byabaviramo n' ibindi bibi . Ariko banyuzwe n' uko bari , yaba bari muma familles [ mu miryango ] cyangwa se baba abirera ... burya hariho n' ukuntu uba muri famille [ mu muryango ] aho kugirango ubeho neza , ahubwo ya famille [ wa muryango ] ikagutesa . Iyo utihanganye rero ngo ubane nabo , nibwo ujya kumva ukumva ngo umwana kanaka yararutse . Ugasanga muri kwa kuraruka kwe akuyemo conséquences [ ingaruka ] z' indwara , icyo namukonseya [ inama namugira ] ho ni uko ikintu cyose cyaba kiza , cyaba kibi imbere ye ashobora kugifata nk' ikiza . kugirango mu buzima bwe buri imbere , ubuzima bwe buzashobore gufonctiona [ kugenda ] neza . <EOS>
Eeh , urabona iyi cassette izarebwa n' abantu benshi , izarebwa n' abana bawe n' abuzukuru kuko ni ikintu kizabikwa . Nonese nta zindi...mu kirundi ho bazita impanuro . Inama cyangwa se ubutumwa watanga kuri iyi cassette yawe ? icyo ushaka kuvuga icyo aricyo cyose ku banyarwanda bose , ku bacitse ku icumu muri rusange . Ushobora kugira icyo uvuga . <EOS>
Ubutumwa bugamije iki ? <EOS>
Bugamije kutibagirwa , bugamije ku byabaye cyane cyane ko hariho tendance [ ikintu ] yo gushaka kwubyibagiza . N' icyo wa...inama yose wagira nk' umuntu wacitse ku icumu , ndetse byanashoboka ukagira icyo ubwira abakoze ibi bintu . <EOS>
Jyewe ikintu nagira nk' inama abantu bacitse ku icumu , ni uko tuvuge nk' abantu bakoze Jenoside , bakayikorera nk' umuntu . Yego ugerageza uburyo bwose bubaho kugirango muvugane , ariko niyo mwavuga , muvugana nawe umutima wawe utari normal [ udasanzwe ] . Kuko nta untu umuntu yaba yarakwiciye ababyeyi , ngo akwicire famille [ umuryango ] usigare umeze nk' igiti , wa muntu uzamuvugishe neza . Uramuvugisha ariko umutima wawe uba wumva ari ibuye . Yego ... ... njyewe inama nagira nk' umuntu wacitse ku icumu , ni uko atakomeza ngo yikorere umutwaro , akomeze avunike hejuru y' abantu bamwiciye , ahubwo yagerageza ibyo bintu akabyikuramo , akongera umutima we ukaba mushyashya . Umutima w' ibuye nyine , wumva yuko abantu bamugiriye nabi , akagerageza kuwikuramo , ndetse akagerageza akanabegera nawe , akumva igitekerezo kibavamo . Kuko burya iyo umuntu yakugiriye nabi akabona utamufitiye uburakari , ahubwo akabona umwegera ugerageza kumuvugisha , nawe ntabwo yishima , ahubwo ubwoba niho bumwica . Njye niyo nama nagira abacitse ku icumu . <EOS>
Nk' abana bato ? <EOS>
Abana bato bo , ntabwo...njyewe inama nagira nk' abana batoya nabumvisha yuko , intambara n' ubwo yabaye , ariko imbere hari ubundi buzima bushyashya . Kuko nk' umutwe w' umwana umushyizemo ngo intambara yarabaye , ukagenda umushyiramo ibintu bibi , we yakura nta n' ikiza azi . Yakura yumva ko mu mutwe we , imbere ye , inyume ye , ibyamubayeho bizaba prolongé [ bizakomeza gutyo ] . Ariko namugira inama y' uko ibintu byose byabaye , bizagira iherezo , imbere ye hari ubundi buzima bwiza butameze nk' ubwo yanyuzemo . Ni iyo nagira abana batoya <EOS>
Ukurikije noneho n' ikibazo cy' ukuntu amahanga uzi yaba yaritwaye ku byabaye mu Rwanda...kuri Jenoside yabaye mu Rwanda , yo wumva nta kintu wayabwira ? <EOS>
Amahanga ? Ni uko akenshi amahanga yumva yuko nta Jenoside yabaye mu Rwanda . Kereka ahari mbonye ... nk' umuyobozi w' igihugu runaka utajya wemera ko hari Jenoside yabaye mu Rwanda . Nkamwumvisha uburyo Jenoside yabaye mu Rwanda , byaba ngombwa nkamwereka n' ahantu hagiye hagwa inzirakarengane , bashyinguwe , ayo magufwa yabo akagerageza kuyabona . Ndetse umuntu akajya amwereka n' abantu bamugaye ku buryo bwa Jenoside . Akagera aho...ubwo yumva ko Jenoside yabayeho mu Rwanda . Kuko amahanga menshi , ntabwo ajya yiyumvisha uburyo umuntu yafashe umuhoro agatema undi . <EOS>
Nonese wowe wumva mu buzima bwawe buri imbere uteganya iki ? Ufite iyihe gahunda mu buzima bwawe ? <EOS>
Njyewe ubuzima bwanjye uko mbuteganya , nubwo nabayeho nabi mu buzima bwashize , ariko njya ngira ikizere yuko uko biri atari ko bizahora . Numva ko hari igihe ibingibi ndimo binzahaza , ibibazo iki ... kutagira uwo mbwira...Yego n' ubundi nzarinda mpfa ntawe mbonye mbwira ikibazo , ariko burya umuntu yibuka ikibazo cyane iyo ahuye n' ubuzima bubi . Ugerageje rero ukabona ubuzima bubi ubuvuyemo n' ibibazo rero hari igihe byagenda bigabanuka nabyo ukabyibagirwa . Yego ntibigenda burundu , ariko hari ikintu kivungukaho , kubyo waba warahuye nabyo . Kandi njye mu kizere cyanjye mfite nziko avénir [ ejo hazaza ] yanjye izaba nziza . <EOS>
Nta kindi kintu wakongera kuri ubu buhamya bwawe ? <EOS>
Ntacyo . <EOS>
Urakoze . <EOS>
