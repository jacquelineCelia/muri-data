Njyewe nitwa ndi madame Pierrot Helene Moonback , twatuye hano muri iyi serile ya Nyakabanda kuva muri 1986 tuhasanga abantu benshi bakavukire nibo bari bahatuye ariko abenshi bari bagizwe n' abatutsi , ari nabo bantu bahuye n' ibibazo . Hanyuma iyi serile yitwa Nyakabanda mbere habanje kuba muri komini Kanombe , nyuma ya 1990 intambara ibaye bahahindura komini Kicukiro ari nayo igifite ubungubu . <EOS>
Mu 1994 rero umuntu avuze ukuntu byagenze guhera mbere hose amashyaka atangiye , ukuntu interahamwe zafungaga imihanda zikabuza abantu guhita , inaha tukabura uko duhaha tukabura byaba ari birebire cyane byafata igihe cyo kubivuga . Ariko ndababwira gusa nko mu cyumweru cya nyuma cyangwa se mpereye nko kuri Gatabazi amaze gupfa , na Bucyana wa CDR , aho niho twatangiye kugira ibibazo cyane , niho bicaga abantu cyane bakica abatutsi . Bagafata nk' abantu b' abasore bamanutse bataha mu ngo zabo , bagahita babavanamo imyenda bambaye , bakabambika iniforome z' igisirikare , bakabambika bote , bakabashyira amagerenade mu mufuka bakavuga ko ari inkotanyi , kandi ari abantu basanzwe bazi bahangaha . <EOS>
Baragendaga bakajya kubicira hirya ahangaha bugufi , umusaza witwa Th√©odore Bizimana ku buryo byagombye kumuviramo kwimuka , barahunga bahunga ino kubera imirambo bataga imbere y' iwe buri gitondo . Icyo gihe rero binjiraga mu ngo uko bishakiye bakinjirira igihe bashakiye yaba ku manywa yaba ni njoro , bagatwara ibyo bashatse , bakica abo bashatse , bagakubita abo bashatse . Rimwe ndibuka hari kuwa kane mutagatifu pasika igiye kuba nzamutse ngiye mu misa , ngeze haruguru hariya nsanga hari umwana w' umusore bahafatiye , hari abasirikare bo kwa Kinani bari ahongaho wabonaga basa n' abajepe , ahantu bugufi aho mushiki wa Nsabimana w' umusirikare yari atuye , Nsabimana bitaga Castar . <EOS>
Aho hari aka butike banyweragamo , hari umuhungu mbona baramufashe bafata ikintu k' ikibuye kinini iki bubakisha fondasiyo z' inzu , barakimukubise ndataka noneho umukecuru umwe wari utuye hano haruguru witwaga Dina yazamukaga kuko numvishije ntamenye ibibaye , ahita ankurura akaboko ati hoshi tugende n' interahamwe zirimo kwica uriya mututsi . Ndavuga nti ese arazira iki ? ati arazira ko ari umututsi , ati we kubivuga batakwica nawe , nzamuka numva mfite ubwoba , noneho ngeze mu ikorosi mbona abasirikare ndababwira nti hari umuntu barimo kwica . Barebye babonye barebye afite isura y' abatutsi bati ... kuko nababwiye mu gifaransa noneho arambwira ati laisse @- le , lui il a droit de mourrir ni gutyo uwo mugabo yambwiye ndakomeza . <EOS>
Nibwo rero ku itariki ya gatandatu ni njoro twumvaga urabona dutuye bugufi y' ikibuga , numva explosion y' indege ariko ntitwamenya ko ari indege , noneho nyuma yaho nk' amasaha nk' angahe nk' abiri cyangwa imwe muri iyi karitiye hatangiye kuvuga amagerenade ya yandi adasanzwe menshi cyane menshi cyane kuko sinzi ahantu umuntu yatakiye hano muri karitiye arataka atatse twumva gerenade irakubise hakubisemo iya kabiri ahita aceceka ntiyongera gutaka , kugeza mu gitondo mbese byageze nka saa cyenda z' ijoro tuziko twayobewe ibyabaye kuko nta nubwo twari twabimenye twebwe . <EOS>
Ikinani gipfuye bahise bajya haruguru hariya badukatira kabure y' umuriro , ngo tudakominikana n' ambasade bumvaga ko dufite ahantu dushingiye kuri ambasade duhita duhuruza tugahamagara tukababwira uko byifashe muri karitiye , bakata rero kabure yageraga ahangaha . Sinzi icyatumye bakata amashanyarazi kuko mu by' ukuri telephone zikoresha amashanyarazi zari zitarabaho wenda bari gukata insinga za telephone ariko ntibakate umuriro . Nuko mu gitondo nibwo twamenye yuko yapfuye nabwo tubibwiwe n' abaturanyi kuko radiyo ntitwabashaga kuyumva kubera amashanyarazi , tubona ahantu hose batangiye gutwika , batangiye kwica abantu . <EOS>
Babanje ruguru hariya ku mudamu w' umupfakazi witwa Claudette Muteteri yari umudamu wa Mutsinzi , umugabo we yari yarapfuye mbere ariko ari umuhutu . Kuburyo icyumweru kimwe mbere yuko bapfa nabisimbutse ndamuvuze mpita byibuka , imbere y' iwe iruhande rw' iwe hagati y' iwe no kwa Aloys Ngirabatware wari perezida w' interahamwe hari ikintu k' ikibuga ariho abaturage bose twakoreraga inama , muri iyo nama nibwo abantu bavuze ibintu by' umutekano . <EOS>
Noneho umugabo wanjye Pierrot niwe wateye urutoki aratinyuka arabaza ati ariko se njyewe ndashaka kubaza Aloys ko interahamwe ze arizo zifata abaturage zikabica zikabicira muri karitiye hano kandi babazi yuko ari abacu , bayobewe inkotanyi aho ziri ko ziri muri CND kuki mutazisangayo ngo muzice?ahubwo mu gatera nk' uyu mupfakazi Claudette akaba ariwe muza kubuza ... kuko ntibatumaga asinzira na gato buri gihe babaga bari iwe bamwatse amafaranga , bamwatse ibyo bashaka , ni nawe rero bahereyeho igihe cy' intambara . Icyo gihe rero muri iyo nama rero nibwo we n' undi mugabo ntibuka izina w' aha haruguru abaturage babatoye uwitwa Modeste nibagiwe izina rye rindi abaturage bati ni mugende mugirane imishyikirano na Aloys , ariko twumva tugize ubwoba kuko umuntu abantu barajya kwa Aloys ntibari bugaruke twumvaga ko bari bupfe . <EOS>
Ubwo babaha gahunda ko ari bugeyo bukeye bwaho , ariko kuko ariwe watinyutse kubaza icyo kintu mu nama twageze hano mu rugo tuvuye mu nama igihe tukicara tubona noneho umuntu wese wumvaga icyo kibazo kimureba cy' umutekano muke yahise aza hano , abazaga benshi bari abatutsi ubwo dufata umwanzuro wuko muri icyo cyumweru twimuka . Umugabo wanjye yatangiye kwimura yari afite ikamyoneti niwe wabimuraga ni njoro , twahengeraga ni njoro umuntu agapakira ibintu ni njoro tukabimura bakajya mu zindi karitiye , babanje hirya hano mu baturanyi abaturanyi benshi bagiye babimura babavana muri karitiye hano abahoraga baterwa cyane . Ubwo natwe twari twafashe gahunda yo kwimuka ari ku wa gatandatu twabonye inzu i Kabgayi , tugomba kuzagenda , nibwo byatangiraga ubwicanyi bwatangiye tutagiye aritwe dusigaye n' abandi bakeya . <EOS>
Ubwo ku wa kane mu gitondo ku itariki zirindwi baraje bagera hariya ku irembo bambaye ibintu by' amashara , bambaye ibintu by' amababa bafite ibintu by' amababa mu mutwe , baraza ndababona mbabona ndi mu idirishya numva ngize ubwoba numva ko baje kutwica , ariko kubw' amahirwe hari umugabo yari yarigeze kuba burugumesitiri wa komini Nyarugenge witwaga Bakomera Jean Pierre , niwe wababujije arababwira ngo nimureke kubatera aba bantu ntago ari abanyarwanda nimubihorere . <EOS>
Noneho tukumva barimo baramubwira ko se ubona bari kuri lisiti , bafite ikintu k' igipapuro kiriho amazina menshi y' abantu , ngo ko tubona bari kuri lisiti ? Bati bano bantu n' ababirigi kandi niyo bataba ari ababirigi bafite ba nyina b' abanyarwanda kandi nta mubirigi wigeze arongora umuhutu , bose bagombe kuba ari abatutsi noneho nkumva nko heee bafite ibyaha bibiri bagize kuba ari ababirigi bagize no kuba abatutsi , ariko uwo mugabo arabinginga arabasunika basubirayo . Nibwo ni njoro nko mu saa cyenda gutyo ubwo tugumye mu nzu , hano hepfo tubona hari akayira hano aha munsi y' urugo tubona abantu benshi barazamutse barimo n' abantu benshi abatutsi bashoreye , noneho tubona interahamwe zirebye hano zirebye hano mbwira umugabo nti sohoka vuba vuba kuko nibaza bakadusanga turi benshi mu nzu baratwica . <EOS>
Kuko abaturanyi bacu bari bahungiye hano bavuga ngo hano ni mu bazungu nta muntu uri buhakeke nta muntu uri buhagere , nanjye rero nkumva ko aribyo bose nkabasunika mu byumba no munsi y' igitanda twebwe tuguma muri korodori nibaza bakadusanga muri korodori ntibari bushake gusaka . Ndamubwira ngo sohoka vuba vuba ugenda nugera hanze biratuma bataza kuza kuko nibinjira hano baradusaka , arasohoka ageze hano arababwira ngo ndarwaye koko yaranarwaye malariya ngo vayo tuzamuke . Bageze haruguru hariya bati hano muri uru rugo harimo ibyitso , noneho umwe arababwira ngo mube muretse gusaka tubanze tugende dukomeze tugere haruguru kubera ko inkotanyi zari zimaze gufata hariya kuri sitade bituma batagera ahangaha , bari bafite ikintu cy' ubwoba barashorera bageze haruguru gato hariya imihanda ihurira batangira kuvuga ngo muri twebwe harimo ibyitso . Noneho amasasu y' inkotanyi aba menshi bituma bakata baravuga ngo non musubire mu ngo zanyu mucungire umutekano hariya tuzabireba bagaruka gutyo , igihe akinjira hano nibwo twumvishe baduteye gerenade ikubita hano hejuru y' ibati ariko ntiyagira umuntu ikomeretsa amabati niyo yashwanyutse . <EOS>
Bwarakeye rero ku wa gatanu turagenda turahunga , twabonye abantu bose bari hanze bamanuka hakurya hariya tubona barahita mu nzira natwe dufata icyemezo cyo kugenda , hano ubwo twari hamwe n' abaturanyi bacu nari hamwe n' umugabo wanjye n' abana banjye batanu , mfitemo n' uruhinja rw' umwaka n' amezi abiri na musaza wanjye umwe . Turagenda tugera za Rubirizi , niho twabashije gusanga abandi bantu turakomeza turinda tugera i Butare , twageze i Burundi ku itariki 05/05/1994 . <EOS>
Ariko n' inkuru ndende kugera i Burundi ni birebire , Noneho mu kugaruka hano nageze aha ku itariki 16/07/1994 mvuye i Burundi , Kigali imaze iminsi ifashwe nibwo twahise tugera aha , nza nihuta n' imfunguzo nyine mvuga nti byibuze ngiye kureba n' imyenda ntahe n' imyenda n' iki , nibwo nasanze hano hashenye n' iriya nzu yacu yo haruguru ishenye . <EOS>
Bituma mbaza rero ukuntu hano byagenze , mbaza abaturanyi kuko habaga hakirimo abari bagifite ubwoba bakabivuga ariko ubungubu ntawagira icyo akubwira , batubwira yuko tukimara kuhava ku itariki ya 08 mu ma saa tanu , mu ma saa kumi n' igice aribwo baje , hanyuma bagatangira kuhasenya bahise baca muri ririya dirishya ryo hirya binjira mu nzu , kuko imfunguzo twari twazisize mu nzu tujyana urwinyuma , basahura inzu yose bagera muri iriya garaje harimo imodoka ariko harimo n' ibintu by' ibyuma ni hanini buriya mo imbere , harimo za ferabeto , harimo imbaho ibintu byinshi by' agaciro twabishyiragamo by' ubwubatsi cyane byose barabisahura , hari n' inzu y' inyuma yari irimo ibintu byinshi barayisahura baranayisenya igera hasi . <EOS>
Noneho bamaze gukuramo imodoka , basanga harimo icyobo cyajyagamo amazi yo muri dushe cyari puis perdu , icyo cyobo rero batangira kuvuga ngo twari kurundamo ngo twari twaragicukuriye abahutu , ku buryo bahise bafata icyemezo cyo kurundamo abatutsi bose bishwe . Barabazanaga ngo bakabageza aha bakabambura imyenda bamara kubambura imyenda bakabajugunyamo , noneho bakabica ku buryo utashoboraga kubatandukanya nyuma y' intambara . Ubwo hatawemo umudamu umwe wari ufite inda nk' amezi umunani wari uhungiye muri iyi karitiye , abo bantu ntitubazi amazina ntituzi aho baturutse , baramuzanye ngo bamutamo amaramo iminsi nk' itatu ataka atapfuye ku buryo umugabo yaratuye mu nzu iri hano hirya duturanye aho mu rugo rwo hirya yafashe ikintu k' ikibuye aka kimutaho hejuru agapfa <EOS>
Noneho nyuma yo gutaburura tugeze igihe cyo gutaburura , tumaze gusana hano twifashishije minisitere ya affaire social ngo badufashe kuvanamo abantu , ariko barabirangarana ntibadufasha tubona tutakomeza kuba ahantu mu nzu dukodesheje ducumbitsemo , hari umuvandimwe wari waducumbikiye gukomeza gucumbika kandi dufite inzu yacu . Dufata icyemezo cyo kuza nubwo bari barimo , ariko turavuga tuti ngo ibyaribyo byose ni abacu ntawareka kubana nabo nta kibazo , turaza tubamo hashize imyaka ine ubwo ni 1998 , nibwo mu rwego rwa komini yacu ya Kicukiro bafashe umwanzuro cyo gutaburura abantu bose bari baguye muri iyi karitiye , baza rero hano , twarataburuye harimo twavanyemo udutwe nka tune twari twarabaye decompose . Ariko tumaze kugera munsi twabonyemo bavanyemo imirambo mirongo itatu n' icyenda ariko yo igifite umubiri , uwo mudamu wari utwite wabashaga kumubona afite inweri afite inzara , umubiri ukiriho unabona n' inda yarahombanye ubona koko ko yari atwite , twavanyemo abana , twavanyemo abagabo n' abagore , abagore bo ahanini wabibyirwaga n' imisatsi kuberako ahanini bo bari bakiyifite . <EOS>
Ariko ntago twabashije kubamenya , abantu bose baje aho uwumvaga yarabuze umuntu muri karitiye yaraje areba hano , ikibabaje rero n' uko ababirebaga banze kutubwira abantu bahiciwe abo aribo , kuko harimo abo muri karitiye hari abaturutse kure , ariko ntibashobora kutubwira . Twagerageje no kureba umuturanyi ahangaha uwo dufatanyije urugo , we yanze n' umunsi wo gutaburura yanze kugera aha , yahagaze iwe gusa akajya arebera mu miyenzi ntatinyuke kuhagera . Sinzi rero ukuntu kugira ngo umuntu amenye abantu , uko bizagenda n' ubu ntakubwira aravuga ngo n' interahamwe nabonye kanaka na kanaka gusa aribo bahahita , ukumva ariko abantu niho barunze abantu igihe cyose n' ahangaha duhinga hano muri jardin twatangiye kujya dushaka kubagararira biriya biti wakubita isuka ugasanga umutwe , kuburyo mbese twabanje kubanza guhahamukira hano kubera ibintu twahasanze . <EOS>
Ndumva aricyo navuga kuri icyo cyobo , icyakora nyuma yaho ibyo babicishije nabigumishijemo nk' ibintu by' ibyuma by' ibishasi by' imodoka , ibibuye wabonaga huzuyemo amaraso ndongera nsubizamo igitaka turahataba turahihorera ariko nticyuzuye neza , turahareka . <EOS>
Abo bantu baratemwe cyangwa bararashwe ? <EOS>
Barabatemaga , barabatemaga erega icyo gihe isasu ryaragurwaga ntago iyo bakugiriraga impuhwe barakurasaga , barabatemye abandi bakabicisha impiri . Ku buryo hari abantu duturanye interahamwe zari zituye aho hirya babaye interahamwe nyuma mubyukuri ubundi twari tuziranye , nibo twasanze mu ngo zabo abo bagiye badusahurira ibintu ugasanga afite impiri ugasanga mu rugo afitemo impiri zikwikiye imisumari , ugasangamo ibyuma birebire mbese bagiye babisiga hariya . Ariko ahangaha byakozwe n' interahamwe z' Aloys . <EOS>
Mu maze kutubwira ko hano hakozwe n' interahamwe z' Aloys ese uwo Aloys yari muntu ki ? Ese hano haje interahamwe zingana iki ? <EOS>
Aloys yari perezida w' interahamwe yitwaga Aloys Ngirabatware , akaba yarakomokaga i Gisenyi , akaba ari umuntu wo mu kazu kuko yari yarashatse umukobwa wa Mbonabaryi . Mbonabaryi Noel yari muramu wa Habyarimana , uwo nguwo niwe wari ufite umutwe w' interahamwe zose z' ahangaha . Ubundi ikindi nakongeraho nababwira ko iwe nyuma y' intambara hasanzwe amasanduku y' imbunda , hasanzwe amasanduku y' amasasu , hasanzwe amadokima ( Documents ) , hariyo za corresondance , hari amalisiti y' abagomba kwicwa , hari amalisiti y' interahamwe , hari ibintu byinshi byari bihari . Ababohoje nk' iwe bimwe barabitwitse , ntibamenya valeur yabyo nadukeya nabashije gukurayo ni udupapuro nabashije gukurayo udupapuro duke nabashije kuvanayo nutwo umuntu waho yarunze gusa wahabohoje araturunda arabwira ngo hariya habamo ibintu abwira ibyahabereye , mpita ngenda ndazitoragura ndazizana . <EOS>
