Ubundi njyewe nitwa Nshimiyimana Claude , tukaba twari dutuye ku Kicukiro , akarere ka Ngoma , Zone ya Ngoma . <EOS>
Eh , mbere y' itsembabwoko , ok nabanaga n' ababyeyi nari umunyeshuri narigaga muri primaire , na barumuna banjye . Nabagaho neza kubera y' uko ari amashuri nararihirwaga ndetse na bagenzi banjye twari tuva inda imwe , tukabasha mbega kuba turi kumwe n' umuryango neza nta kibazo kiduhungabanya n' iki . Ubwo nyuma y' aho rero nibwo ibihe byaje guhinduka , habaho ibihe bibi cyane byo muri 1994 guhera mu kwa kane . Nibwo twatangiye gusufura [ guhangayika ] nyine kubera ibibazo bya Jenoside , abantu barahigwa , mpfusha mu rugo nari mfite umuryango hafi w' abantu bagera kuri mirongo itandatu , barapfa bose aba ari njyewe usigara . <EOS>
Ariko ubwo hagati aho , ubwo baza kwica murugo nyine , baje ari benshi abazanye intwaro , abafite impiri , abafite iki , ni uko badusanga nyine aho twari turi mu rugo kuko twari abantu benshi cyane , hari n' abari babashije guhungira mu rugo abari hafi abari batwegereye , kuko babonaga ko nta handi hantu bashobora kuba ba ... ba ... baca cyangwa se bakwitabaza . Bahitamo kuza mu rugo rero kugirango twifatanye , ubwo niba ari ukurokoka turokoke cyangwa se niba ari igihe cyo gupfa nyine ubwo dupfe . <EOS>
Nibwo rero nyine byaje kuba , ok mbasha kuvamo , ubwo baje ari mu gihe cya saa kumi n' ebyiri nigice . Baza ari benshi , cyari nk' igitero cy' abantu bagera hafi nko kuri Magana abiri , kuko habanje abasirikare bafite imbunda , nyuma y' aho nibwo haje kuza mo Interahamwe , ariko nazo zikaba zo zari zitegereje ko uri bubashe kurokoka asimbuka nabo babashe uburyo bashobora kuba bamurangiriza nyine , ibyabo bitaga ngo ni ukurangiza . <EOS>
Ubwo...bon , hari harimo abatwite , ababyeyi batwite , abandi bantu b' inshuti bari bari aho , ubwo ni njye muntu wabashije kuva mo muri abo bose . Hari igihe cya nimugoroba , baturasa bari abantu benshi cyane , gusa ariko aho nari ndi nabashije kuhabyuka ngo ndebe ko hari uwaba yarokotse nsanga nta n' umwe , nsanga imivu y' amaraso , iki . <EOS>
Ariko kubera ko icyo gihe nanjye ok , nari maze kuba igishushungwe numvaga nta kintu nshobora kubasha gukora hagati aho , biba ngombwa ko nanjye nashakisha uburyo nshobora kuba nava aho hantu . Kuhava byarangoye cyane , kuko ntari kubona inzira y' ahantu nshobora kuba naca n' iki . <EOS>
Ok ! Mbasha kwihisha ahantu nihishe , nza kugira Imana mbona burakeye , nibwo nabashije nanjye kugerageza uburyo nava aho hantu . Kuko nabonaga ko birangiye , nta kindi kintu nkihategereje , ndavuga nti @: nanjye reka nshakishe uburyo nshobora kuba nakwirwanaho ndebe ko narokoka . <EOS>
Mbasha kubatoroka , gusa n' abaje nyuma , kubera ko aho bandasiye nahataye ishati y' icyatsi , bari barandashe hano mu mugongo . Mpata ishati yanjye , ubwo bukeye baje gusahura nibwo bamenye ko hari umuntu wabashije kuhava . Bagerageza gushakisha ngo barebe wenda ko bambona , kuko bari batanze n' amatangazo cyane bavuga bati @: "@ umuntu turi busangane uwo muntu , nawe dushobora kumugirira nabi . @" Ariko kubera ko hafi ahongaho atariho nabashije kuba natorokera , ubwo ndakomeza ndagenda , cyari igihe cy' imvura , imvura igwa n' iki , n' abandi bantu bahunga , bagira gute . Nshakisha uburyo nshobora kuba nahunga ngo njye kuri E.T.O [ Ishuri rya Kicukiro ] mbona bidashoboka , kuko hagati ahongaho nta bufasha bundi nari mfite . <EOS>
Ngerageza gushakisha uburyo bwose birananirana , ubwo nibwo nagiye ndorongotana ahantu hose n' iki , ariko aho hose natekerezaga ko hashobora kuba hari abavandimwe , nabo bari bamaze gupfa . <EOS>
Ubwo nkomeza gutyo iki , intambara irakomeza y' icyendana kane [ 1994 ] ngenda nca mu bantu bagiye bapfuye , abo basize babatemaguye batari bubashe kugira icyo bimarira . Kubera ko nanjye bari bandashe ariko mu mugongo , nkapfa kugenda gutyo gusa . Kuko ndabyibuka , barashe ari muma saa moya , bamaze kurasa , ngerageza gusohoka muri urwo rupangu twari turimo . Kurusohokamo ariko bimbera ingorane ndende cyane , kubera ko hari abandi bantu bari bamaze kuzitira aho inyuma , bategereje ko hari uri busimbuke . Ariko noneho hagati ahongaho bategereza ko hari uri bukome , ubwo bari bamaze kwica mo indani bababwira bati @: "@ nta kindi gisigaye mushobora kwinjira noneho mugatangira gusahura . @" <EOS>
Basahura mpari mbareba , kuko nari nikinze ahantu ku nguni y' inzu . Ubwo déjà byamaze kuba , ubwo ninjira mu nzu , mfata icyo mbashije gufata igitenge , nzirika hano inyuma kuko haravaga cyane . Ngishyiraho , maze kugishyiraho ndasohoka , ndagenda nikinga ahongaho , baraza bakora ibyo bakora n' iki ... ariko hari ibyo batabashije gutwara iryo joro , bagaruka bukeye . Ubwo bagarutse bukeye nibwo basanze nanjye maze kugenda . <EOS>
Ndateseka , ngira gute , nca mu bintu byinshi cyane , amabariyeri , ibintu nk' ibyo , ariko kubera ko nyine iyo umunsi w' umuntu utageze , nta kintu ushobora kuba . Ubwo...ubwo ndangije , nibwo Inkotanyi zaje kundokora , ariko nabwo bandokora ari uko duhuriye ahantu barwaniraga ariko bagenda bakura mo abantu bamwe , noneho banfonsa [ bakomeza ] bagenda aho barwaniraga . <EOS>
Nza kuharokokera gutyo banjyana mu bitaro , baramvura , kubera ko nari nararashwe , ariko bavura ibikovu gusa , ntibabasha gukuramo isasu ryari ririmo . Ubwo intambara irarangira mu kwa karindwi , ubwo nyine ibintu by' amashuri byari bitarajya ku murongo . Nibwo ubwo , F.A.R.G. [ Ikigega Gishinzwe gutera Inkunga Abacitse Ku Icumu ry' Itsembabwoko ] nyine batangiye kutubwira ngo twitabire ibintu byo kujya kwiga n' iki , tujya mubyo kwiyandikisha , batwohereza kwiga , kuko bagendaga ba disitiribiwa [ bakwirakwiza ] abanyeshuri muri za Minisiteri . <EOS>
Ubwo mbasha kwiga , ariko kubera ko nari mfite ikibazo nyine cy' akaboko kubera urutugu ahantu barashe , kubera ko nari ntara ... , mu mutwe nari ntara , ntaratungana neza . Ubuzima bukomeza gutyo , bukomeza gutyo , hakaba hari n' abandi bana nabo baba baragiye barokoka , bamwe na bamwe tugasanga nabo bari aho , tukagerageza kuganira ibyagiye bitubaho n' ibyo bagenzi bacu bagiye bahura nabyo mu ntambara , ariko ugasanga yuko ibyo bihe byari ibihe bibi cyane . Nta n' umuntu wabashaga kuba...urabona kugira ngo wice umuntu utakurwanya burya , byo buriya ni ikintu cy' ikibazo cyane . Urumva nta kuntu wakwicwa n' umuntu utakurwanya burya , urumva ni nk' aho ari intama burya , ushatse wamushinyagurira icyo wumva ushaka . <EOS>
Ni uko nyine tugira Imana tubona intambara irahagaze , ubuzima buratangira uko bisanzwe , yego ugasanga hari ibintu bimwe na bimwe bigorana mu buzima ariko kuva umuntu burya afite amahoro , ibindi burya umuntu agenda abishaka buhoro buhoro . Eh , ubwo nyuma y' aho nyine kugeza ubwo iki gihe tugezemo , ndabona ubuzima burimo bugenda nta kibazo , ok , hari ibintu by' ibibazo umuntu agenda ahura nabyo mu nzira , ibibazo by' ubuzima , ibintu nk' ibyo , ariko umuntu akagenda agerageza , agerageza uko bishobotse gushakisha ubuzima . Umuntu akavuga ati buriya Imana niyo ibizi kuko uko ibyagiye bigenda byose muri Jenoside no kuba abantu barabashije kurokoka , numva ko hagati cyane hashobora kuba harimo n' uruhare rw' Imana cyane kuko , abantu ubwabo bwo numvaga batari kuba bafite ingufu zihagije cyane gusa hatarimo ingufu z' Uwiteka . <EOS>
Watubwiye ubuzima bwawe kuburyo burambuye . Ndagirango , numvaga nakubaza utubazo tumwe na tumwe ; Ubundi watubwira amazina y' ababyeyi bawe ? <EOS>
Eh , ubundi Papa bamwitaga Macumi Francois , Mama yitwaga Umulisa Odeta . <EOS>
Mukaba mwaravutse muri abana bangahe ? <EOS>
Twari abanaa ... babiri murugo , batatu . Twari batatu bari abahungu . Twese twari abahungu . Ubwo rero nyine nibo bapfuye bose aba ari njyewe urokokamo . <EOS>
Ni wowe warokotsemo ? <EOS>
Yee , muri bagenzi banjye . <EOS>
Ufite imyaka ingahe ? <EOS>
Ubu mfite makumyabiri n' itanu . <EOS>
Tukiri mu buzima bwa mbere ya Jenoside , urabizi neza ko abantu bakundaga kugenda bahiga , bagatorezwa , bagafunga ibyitso bakagira gute na gute ; ese iwanyu icyo kintu kigeze kihagera wenda kuburyo wowe cyangwa se ababyeyi bawe batotejwe ngo ube watunyuriramo muri make ukuntu batotejwe ? <EOS>
Yee , cyarahageze , cyarahageze cyane mu miryango , hari bamwe na bamwe bagiye bazira ibyo bintu , wenda nko mu miryango yacu yagiye yimurwa . Hari aho babaga batuye nko ku musozi , ariko kubera ko bavugaga bati @: "@ harimo ibintu by' ibyitso by' Inyenzi hariya . @" Bikaba ngombwa ko nabo bagenda bimuka , kuburyo no murugo twaratotejwe icyo gihe tubura sécurité . <EOS>
Kuko umusaza wanjye yari umuntu ukunda gukora hanze , mu bintu byo hanze by' amasafari , ariko tugatotezwa ugasanga nijoro Interahamwe zateye mu rugo , bakubise inzugi , bagize gute . Ariko nyine umuntu agapfa kwihangana , kuko abo waregeraga kirya gihe ni nabo banabikoraga . Urumva rero ko hagati ahongaho ntabundi buryo umuntu yagombaga kuba yakwidefanda [ kwirwanaho ] uretse wenda guhamagara nk' abaturanyi ukababwira uti @: "@ twagize ibyago ibi n' ibi , " nabwo abo wishyikiraho wumvako bashobora kuba bagufitiye ikizere mufitanye ikizere . Ukababwira uti @: "@ nahuye n' ibibazo ibi n' ibi , " ariko nabo kubera ko nta kintu bagufashaga wenda bakakubwira bati @: "@ gerageza ugire gutya cyangwa se ihangane cyangwa se gira gutya , nta kundi kuntu twabigenza . @" <EOS>
Ariko ibyo bibazo byo twarabigize cyane kugeza n' ubwo Jenoside yagiye kuba mu rugo bamaze kuhatera nk' incuro nk' eshatu . Ariko ntibabashe kugira icyo bageraho . <EOS>
Watubwiye ko hari abantu Bagiye bimura bo mu muryango wawe . Hari abo wibuka watubwira amazina , babakuraga he babajyana he ? <EOS>
Yee , ok , harimo nka mu...ok namwita nk' aho ari Marume , kuko cyo gihe we bari batuye hano i Gikondo ariko bakaba barabanje gutura i Kinazi . Bava i Kinazi , bamaze kuva i Kinazi bajya i Cyangugu , naho barabimura nibwo bagarutse gutura hano i Gikondo . <EOS>
So , hagati aho rero igihe iby' ibyitso byari bikomeye , hari uwo bafashemo wacu . Baranamukubise ku buryo yanapfuye yarabaye umusazi , yitwaga Francois . Ubu Jenoside ejobundi niyo yabatsinze i Gikondo , ahantu bitaga ngo hari Interahamwe ikomeye bitaga Kongore [ Congolais ] . Bakaba rero nyine uwo mukecuru baramwitaga ko ariwe Nyinakazi w' Inyenzi muri Gikondo hariya . Ubwo nyine Jenoside niho yaje kubatsinda nyine , abandi bakagenda babaka ibyangombwa , ntibabashe gusohoka , ntibabashe gukora akazi . Bavuga ko iyo basohotse bagiye hanze , baba bajyanye amabanga y' Inyenzi , bagaruka bakaba aribyo babaga bagarukanye . Ariko bagerageza kubisaka ntibanabibone n' ibintu nk' ibyo ... ariko ukumva ko hagati aho babaga mu muryango hari insécurité . <EOS>
Muri make mu rugo rwanyu mwaziraga yuko ... <EOS>
Ko ari ibyitso by' Inyenzi , ubundi bakazira yuko bafite abantu b' inshuti cyane hanze , ibintu nkibyo . Kubera ko hagati ya za avant 90 [ mbera ya mirongo cyenda ] , kuko nibwo abantu hanze bakundaga kuza mu gihugu cyane yenda gusura abavandimwe kugira gute...So ariko aho byamaze kubera ko byahise bihagarara . Ku buryo nta communication [ imigenderanire ] zongeye kubaho hagati aho ngaho . <EOS>
Birazwi ko muri icyo gihe hari hariho intambara y' amoko , y' abahutu n' abatutsi . Watubwiye yuko papa wawe yakundaga kujya hanze , na maman wawe agasigara ahongaho , ubwo papa wawe yaziraga ko yakundaga kujya hanze ? Cyangwa yaziraga ko ari umututsi ... ? <EOS>
Eh , yazira ko ... we yaziraga , si nibyongibyo by' ubututsi we yaziraga ko avugisha ukuri , ubundi akazira ko yashatse mu mafamiye bitaga ko ari iy' inyenzi nyine ibintu nkibyo . Ubundi akazira ko nanone ari umuntu uvugisha ukuri , ari umuntu ukunda kugira inshuti cyane z' ahantu henshi cyane zitandukanye . Hakabamo n' ibintu by' amashyari nyine by' amako ; iby' amoko bikajya ku ruhande , uturere ibintu nk' ibyo . Kuko n' ahantu twari dutuye hari habi cyane , ni ahantu mwumvaga bitaga ngo ni muri "@ Camp butaro @"@ , za mpunzi zavaga za Ruhengeri za he bose bazaga hariya mri ako gace . <EOS>
Watubwira muri makeya ... kuko wambwi...wavuze ko bamuzizaga ko yavugishaga ukuri , ariko...uko yabyitwaragamo hagati ahongaho , n' iyo mwaganiraga avuga ati @: "@ bariya bantu banziza iki ? @" Watubwira muri make ukuntu yabyitwaragamo ? <EOS>
Ubundi ikintu we bamuzizaga , bamuzizaga ko...icya mbere bamuzizaga ko ari umuntu donc ... udakunda ibintu wenda twakwita ko nk' ahoari amashyari cyangwa se by' irondakoko cyangwa se irondakarere . Kandi bakanamuziza ko we yari wa muntu udatinya ibyo kuvuga ngo ndagutinya kuko uri umuntu , cyangwa se ndagutinya kubera yuko mbona ukora aya makosa wumve ko nyagushyigikiyemo , oya . Sasa bigatuma rero bavuga bati @: "@ uyu muntu araturwanya , kuki dushaka gukora ibi , twe twamubwira ibingibi akabyanga . @" Byanakubitiraho ko yabaga yagiye nk' iyo mu masafari akatuzanira amakasete wenda Inkotanyi iki...zaba iza video zaba iza ba Kayirebwa ibintu kibyo . Bikaba rero nyine byaratumaga bagira ikintu cy' ako kabazo cyane . Kuko ... <EOS>
Mbese icyo bamuzizaga n' uko abandi bahutu bavuga bati @: "@ uyu muhutu mwene wacu kuki adakora kimwe natwe ? @" <EOS>
Nawe akababwira ati @: "@ ibingibi ntabwo ariko bimeze . @" <EOS>
Watubwira muri makeya mukimara kumva ko indege ya Habyarimana yaguye , cyangwa bamaze kuyirasa . Mu rugo iwanyu babyakiriye bate ? <EOS>
Donc , njyewe ndabyibuka icyo gihe nari ndi muri étude umukecuru wanjye yari arimo yoza karumuna kanjye muri salon . Ubwo muzehe nawe yari afite akantu kameze nk' akabuvette aho yarimo asangira n' abandi bantu tugiye kumva twumva ko Habyarimana yapfuye . Ariko uko nabibonye nabonye ko ababyeyi bahise bahindura isura , ubwo urumva ko kiriya gihe twari abana ntabwo bashoboraga kudusobanurira buri kimwe cyose . Ariko nahise mbona harimo nk' akantu ko gukonja hagati y' ababyeyi , hagati y' abantu donc bari mu rugo . <EOS>
Yee , ubwo nyine nibwo bahise bavuga bati @: "@ reka dutegereze turebe niba buri buke , niba buri buke amahoro . @" Icyo twakora icyo dushoboye ni uko ari uguhunga gusa . Ndibuka ko papa yavuze ati @: "@ tayari birarangiye , ati @: igisigaye ni uguhunga ; ati @: nitubona hakeye ari amahoro turahunga . @" Ariko bakaba baravugaga ko ubwo guhunga twashakaga guhungira he ? Muri E.T.O. Kicukiro , kuko niho hantu kirya gihe wabashaga kuba wahungira . Ntabwo umuturanyi yari kubasha kuguhisha ntibishoboka . Kuko wicwaga n' umuntu ukuzi ntabwo umuntu yavaga hano ngo ajye kwica hariya . <EOS>
N' abo babikoraga b' izo nterahamwe babikoraga ari uko hari umuntu w' umukuru muri bo , wababwiye ati @: "@ mujye hariya @"@ , ariko yabaga ahazi . Biba ngombwa rero kugira ngo duhunge , ariko mu guhunga mu gitondo ntibyabashije , kuko abantu iryo joro bari batangiye gupfa . Amasasu yaraye avuga burinda bucya , bamwe ndetse n' aho twari dutuye bashinze amabariyeri [ barrière ] mu mihanda hafi y' iwacu aho hose , batangira kwica abantu gutyo . <EOS>
Watubwira muri make ugakomeza uhereye mbese kuba yarabwiye ati @: "@ duhunge , " nyuma y' aho bya ... , niba wibuka n' amatariki , uti @: "@ igihe iki n' iki ; hashize iminsi ibiri , cyangwa itatu wenda...kugeza ku rupfu rwe byagenze bite ? @" <EOS>
Icyo gihe sinibuka ariko nzi ko twebwe...yeee ukuntu byagenze hagati aho , bakimara kurasa indege . Bukeye bwaho mugitondo , ndabyibuka ko yafunguye Muhabura nka saa .... , nka saa kumi n' imwe gutyo arimo yumva amakuru . Ubwo noneho haza guterefona umugabo wari utuye ku Kicukiro bitaga Evode , Evode ariko akaba yari yarabyaye muri batisimu karumuna kanjye . Barimo baganira aramubwira ati @: "@ sasa rero ukuntu ibintu bimeze , ntabwo dufite ubufasha bw' ukuntu dushobora kubaba twahunga hakiri kare , ikindi cya kabiri , n' abashobora kudutabara bari kure yacu cyane . @" Nta kuntu twagombaga gukora urugendo ruva ahangaha ngo tugere kuri C.N.D. ntibyari gushoboka . <EOS>
Agerageza guterefona , abantu bagaterefona bo hanze babaza bati @: "@ ese bite i Kigali bimeze gute ? Tumaze kumva ko indege ya Habyarimana yarashwe , ariko se bimeze bite ? @" Arababwira ati @: "@ twebwe dutegereje gusa ko hari ikindi kintu gishobora kuba wenda cyabaho , " kuko bari bavuze ko abantu batagomba gusohoka mu mazu , nta n' uwemerewe gusohoka . Ariko abari bazi ubwenge bari bamaze kumenya ikigiye kuba icyo ari cyo . <EOS>
Ubwo hagati ahongaho yakomeje kugenda yakira amaterefone yo hanze no hino , amubaza uko bimeze . Ababwira ati @: "@ nanjye ahantu ndi , ati @: ndi kumwe na famille yanjye ariko twabuze ahantu duca , ubu n' abari kwica bari kwicira imbere y' umuryango w' iwanjye hano , ati @: hagati ahongaho ati @: ndabona ari ibintu bikomeye . <EOS>
Ubwo hakaba hari undi musanzire we bari baturanye , nawe yari afite umudamu utwite kabisa , inda y' impanga . Kubera ko uwo musanzire wacu nawe yari afite barumuna be bandi , nabo bari bari kumwe munzu , Papa aramubwira ati rero ati aho kugira ngo , ntahantu uri bucishe uwo mudamu , ibyiza reka tumuzane umusige murugo , namwe buri umwe ace ukwe n' undi ukwe , ubwo uzarokoka azabara inkuru . Niko byagenze umudamu aza mu rugo , ubwo abandi nabo bakomeza guhunga ukwabo . Noneho uko abantu bakomeje kugenda bisuka mu rugo , ni nako interahamwe nazo zajyaga imigambi yo kugira ngo babe badutera . <EOS>
Ariko noneho mu kudutera bakaba baratinyaga ko ibyo ari byo byose muzehe ashobora kuba wenda yabarwanya . Ariko yaranabigerageje birananirana , kuko bari benshi . Kuko babanje kurasa portaille nini cyane babanje kuyirasa amasasu menshi irabananira kuko murugo baharwaniye iminsi ibiri , inzugi zanze gufunguka zo hanze z' amaportaille . Noneho nimugoroba nibwo bize umugambi kumugoroba , bashobora kurira ibipangu nibwo baguye mo imbere . <EOS>
Ariko ubwo twamaze nk' ibyumweru nka bibiri , bikiri ahongaho , amaterefone agicicikana n' iki ... ubwo muri iyo quartier twari dutuyemo abandi bari bamaze guhunga , abandi bamaze gutwikirwa , abandi bamaze gupfa . Nta hantu donc na hamwe , umuntu ashobora kuba yabona yahungira . Ubwo nyuma y' ibyumweru bibiri kuko batwishe ari ... , kuwa kangahe ... kuwa gatanu mu ma saa kumi n' ebyiri . Sinibuka amatariki neza , ariko nzi ko ari nka nyuma y' ibyumweru bibiri . <EOS>
Ubwo , nibwo binjiye ari nimugoroba , baraza barasimbuka urupangu , barasa urugi rw' imbere urw' imbere rurakinguka . Nibwo bazaga mu rupangu bagezemo , baravuga bati , ubwo twari twifungiranye . Baravuga bati @: "@ mukingure . @" Muzehe aravuga ati @: "@ ninkingura , byose ni hahandi nta kundi kuntu turi bubigenze n' ubundi , bararasa inzugi ni hahandi bari bwifungurire ku ngufu . @" <EOS>
Nibwo yasohotse rero agerageza kurwana n' abari imbere mu muryango , birananirana , nibwo bamukubise urusasu yikubita hasi , ubwo abandi nibwo babashije kujya mu mazu rero , bati @: "@ mwese musohoke hanze . @" Barasohoka . Cyari ikirongo kiva ... , yari umurongo munini cyane kabisa , w' abantu benshi cyane benshi ... kuko njyewe mperuka urusaku rw' abantu , sinakubwira ngo iki . Ubundi nyuma y' aho nabonaga abafite impiri numva bagenda bacoca , kuko bari mo ingeri nyinshi . Bamwe bararasaga abandi bakagenda barangiza , n' impiri , n' intuza n' imipanga n' iki ... <EOS>
Ntiwatubwiye neza ariko uwo murongo w' abantu . Wari uturutse he ? Ni abari bahahungiye ... ? <EOS>
Uwo murongo w' abantu , uwo murongo w' aba ... abari bari mu rugo ni abari bari mu rupangu n' ubundi bari bahahungiye . Kuko Muzehe yarabaterefonnye arababwira ati @: "@ mwebwe nimubona binaniranye , bamwe mubohereze hano murugo , abandi mucicikane , buri umwe ahunge ukwe ahunge ukwe , ntimugende muri mwese . Kuko nibabatega , bashobora kubatega bakabica mwese . Ibyiza , mwohereze abo mushoboye , ab' abasore barimo cyangwa se inkumi zikirimo , bumva bafite ingufu , mushakishe uburyo buri umwe agende ukwe ukwe , ntimugende muri benshi . <EOS>
Ariko ku bwe nyine yabonaga ko bitashoboka kuko cyane cyane yababazwaga n' abo bana batoya , n' abo bagore babo batari bubashe kwiruka , bari bugende bica umugenda . Ariko nk' umuntu w' umugabo aravuga ati @: "@ byibura barandwanya ndi bwiruke bandase wenda cyangwa se bankubite umuheto [ kumurasa n' umuheto ] nkomeze ariko wenda kugeza igihe ndibuze gupfira , ariko tudapfanye n' umuryango wose . @" <EOS>
Yee , ubwo rero uwo murongo badusohoye twari benshi , badushyira hanze . Ubwo barasa uwo babanzagaho nyine wabo , ubwo barakomeza , jye bandashe ndi uwa ... ndi uwa gatanu . <EOS>
Bamaze kundasa , ariko ubwo mu kundasa akaba yarandasaga njye nshaka gutoroka . Kuko ahantu twari twicaye hari hari ikintu k' ikigunguzi kiri hejuru cy' amabuye , ariko hakaba hari akantu k' akaryango k' inyuma bari bagize barashe karafunguka , ubwo noneho bo binjira ari benshi kuburyo uwo muryango narawurebaga nkabona ko nta muntu uhahagaze . Sasa muri kwa kujya guhaguruka gutya nibwo yahise andasa hano [ yerekana mu irugu ] nikubita hasi . Ubwo nikubise hasi , niba yaraketse ko napfuye simbizi . Anca hejuru , arasa ubwo abandi bari bari iruhande rwanjye <EOS>
Ubwo barangije , umwe ati @: "@ ariko , ati @: ibi ntibihagije , ati @: nimufungure grenade . @" Baba barayifunguye . N' ubungubu mfite ahantu zamfashe hano , mfitemo fragment ebyiri . Ubwo uko zagakubise , zarakubise ubwo nanjye iba iranyinjiye , ariko mu kunyinjira , numvise ari nk' akantu kameze nk' urushinge . Sinabyitaho , ndavuga nti @: sasa nimpumeka , abantu baranyumva . <EOS>
Nanjye nguma muri ya maraso ndaceceka ndaturiya gusa...Ariko ubwo ishati ubwo inyuma yahindutse amaraso , abandyamye hejuru bose babaye amaraso . Ubwo jyewe icyo nakoze naracecetse gusa , ndaceceka ndabyihorera basubiramo batera grenade , abandi bakajya bagenda bakandagira bajomba ibyuma , sinzi uwaje kunjomba ubwo icyuma ariko arahusha , kijomba muri pasiparume hasi ariko naracyumvaga kabisa ko ari njye yaje aje kukijomba ; arongera arazamura ajomba hano [ yerekanye ku rutugu ] , arebye asanga amaraso arava , aravuga ati @: " ibyo ari byo byose nta wugihumeka urimo . @" <EOS>
Nibwo bazamukaga . Ariko muri uko kuzamuka ubwo bazamukaga mbareba . Noneho icyo nakoze nahise negura umutwe , ngize ntya ngize gutya , nsanga abantu bose nta n' umwe uri kuvuga , bose babaye intumbi intumbi bose . Ndabyuka ndahagarara . Gusa ikintu njyewe nibuka nakoze , ninjiye munzu , nsohora ikiringiti , imvura yaragwaga , kinini cyane ; ndorosa . Maze korosa icyo nafashe nahise mfata igitenge cy' umukecuru ndakitera . <EOS>
Ariko ubwo nkumva nabaye igishushungwe ndavuga , ese @: njye munzu ndyame ? Numvaga nta n' umutima ngifite , bya bindi byo kuvuga ngo umuntu ararira , numvaga nta n' amarira , habe n' igitonyanga . Gusa ahubwo natekerezaga ibintu bimbayeho izo saha , nkumva nanjye binshobeye . <EOS>
Mu gihe nkiri muri ibyongibyo , baba barasimbutse na none baragarutse . Bagarutse kubera ko ishati yanjye nari nayitaye aho , kuko bwari bumaze no kwira , hahise haba urufaya rw' amasasu menshi . Kuko mu rugo baharasiye amasasu menshi cyane ariko . Menshi menshi , kuburyo n' abandi bantu bari batuye ahongaho b' abaturanyi n' iki ... nyuma y' aho ngira ngo bamwe banatangiye no guhunga , abandi batekereza ko ahari ashobora kuba ari Inkotanyi zirimo kurwana n' Interahamwe . Gusa abenshi babimenye mu gitondo , bamwe bashungereye , abandi baje gusahura , ubwo nibwo jyewe nahise mva ahongaho . Ubwo maze guhunga nyine nanjye...ariko ubwo hagati ahongaho muri iyo minsi yose ukuntu Jenoside yagiye igenda hagati y' iyo minsi , ni ukonguko byagiye bigenda nyine , ni ibyo nagiye mbona hagati ahongaho . <EOS>
Waba uzi urupfu rw' abo mwavukanaga ndetse n' urwa mama wawe ? Watubwiye ko papa we bamurashe . <EOS>
Yee , Umukecuru nawe baramurashe gusa , yari umuntu w' umurokore ukunda kwisengera , numvaga za Yezu Kristu gusa . Ubwo barumuna banjye nabo ubwo , bari begeranye gutya . Kuko babicaje ku murongo , bari bicaye ku murongo nk' uko twaba twicaye gutya . Ubwo abandi numva induru ku ruhande...iki , hakaba ariko hari harimo umutante wanjye umwe , ni uko nyine nta kundi byari kugenda ariko iyo abasha nko kubona ubufasha wenda aba yaranakize kuko we yampfiriye mu ntoki kabisa gutya . Nta bundi bufasha nari mfite , nta ki ... yari afite inda y' impanga , ubona kabisa ko agifite umwuka . <EOS>
Kuko nta kindi kintu nari kubasha gukora nanjye , numvaga nanjye ntazi ukuntu nabaye . Kuko we mamusize ahongaho bimaze kurangira , nibwo njyewe nahise ngenda . Ariko ubwo muri uko kubyuka , nta n' umwe wakomaga , Umukecuru we bari barangije kumurangiriza , bamaze kumurasa , bamurashe amasasu atatu . Abiri yaciye hano irindi rica hano , barumuna banjye bo bagiye babakubitagura ubuhiri , amasasu aha [ yerekanye mu mutwe ] n' iki , kuko yari umuvu munini cyane w' amaraso menshi cyane . <EOS>
Ariko warahavuye ntiwongeye kumenya ngo ... <EOS>
Nta kindi kintu nongeye kumenya . Gusa icyo nzi cyo nongeye kumenya nyuma yaho ni uko gusa naje intambara irangiye byabindi nyine , Jenoside imaze kurangira , ubwo aribwo igihugu kigitangira nyine kwisanasana n' iki . Nibwo naje nsanga intumbi gusa ziri aho mu rupangu hose zirajyaye , ahantu hose . Mbasha gushaka abamfasha , kuko hariho abandi bacitse ku icumu bagenzi banjye bo kuri uwo murenge , babashije wenda kumfasha kuba umuntu yapfa kubarenzaho agataka gusa kugira ngo umuntu arebe ... <EOS>
Icyo gihe washoboraga kumenya ababyeyi bawe cyangwa ... <EOS>
Icyo gihe ntabwo nabashaga kubamenya buretse nk' ipantaro papa yari yambaye n' igitenge umukecuru yari yambaye . Ok , wenda na burumuna bwanjye nabwo nabashaga kumenya wenda nk' igice cy' umwenda yari yambaye , ikabutura cyangwa se ishati , ibintu nk' ibyongibyo . <EOS>
Wabashije kubashyingura mu cyubahiro ? <EOS>
Mu cyubahiro ntabwo byabashije , kubera ko kirya gihe urabona ubuzima bwari , abantu niyo bari bakiva mu bibazo n' igihugu ariyo kigitangira kwisuganya kugira ngo barebe ko batangira kudemara . Urebye ntabwo twakoze ibintu bindi bihambaye nta kindi , twafashe gusa , dushaka imyenda myiza n' iki , ni uko turabasasira mo indani , turenzaho itaka . Gusa icyo twakoze twamennyeho ikintu cy' igisima cyo hejuru gusa nta kindi kintu . <EOS>
Watubwira muri makeya kuva uvuye aho kugeza Inkotanyi zifatiye igihugu . Ubuzima bwawe bwari ... watubwira muri make uko wabayeho ? <EOS>
Gusa hagati aho muri Jenoside bwo narasufuye [ naratesetse ] cyane , kuko nagiye mpura n' ibibazo kandi ... <EOS>
Kuva uvuye mu rugo . <EOS>
Mvuye mu rugo ubwo narakomeje ndagenda , ariko ubwo muri uko gukomeza , niko ngifite n' abampiga inyuma , kuko bagerageje gushakisha ahantu hose , bava ndetse n' aho bitaga ku Kicukiro bajya i Gikondo . Ahandi hantu twari dufite amazu , baza kureba ko wenda abantu b' aho aribo baba bampishe . Ahubwo basanga na hariya sinigeze mpagera . <EOS>
Ubwo hagati ahongaho aho souffrance [ imibabaro ] zirangiye , nibwo maze guhura n' inkotanyi nabashije nabo kubasobanurira ibibazo nahuye nabyo , mbabwira n' aho narokokeye . Bagerageza kumfasha uko bishoboka , barambwira bati @: "@ ese bite ? @" Ndababwira nti @: gusa ikibazo mfite ni imvune , kandi murabona hari haraboze kabisa , kuko nta muti nabonaga nta n' ikintu nabonaga kimvura . Babasha kunyondora , n' iki . Barambwira bati @: "@ genda usubire mu buzima bwawe busanzwe . @" Ariko ubu hagati aha ibyo aribyo byose ndabona ubuzima bwanjye , ok , si bwiza cyane , ariko nta n' ubwo ari bubi , kuko burya iyo ubasha kuryama mu mahoro , ukaramuka , ubuzima burakomeza . <EOS>
Ukimara kubonana n' Inkotanyi zikakubwira ngo ujye mu buzima bwawe busanzwe , wakoze iki hagati ahongaho , wagiye he ? Wabanye na nde ? Ikigutunga wakibonaga ute ? <EOS>
Hagati ahongaho...ubwo ... ukuntu byagenze ubwo nyuma , bamaze kundeka ubwo nibwo nahise njya ku Kicukiro , hakaba hari umuntu wo muri famille wari waraharokotse . Ariko nawe , nkaba nibuka ko , eh , intuza ... intambara igeze , nyuma wenda y' icyumweru kimwe . Bakaba bari bamaze kutumenyesha ko bo déjà badutanze gupfa . Numvaga rero ibyo ari byo byose nabo batakiriho , ubwo ndagenda njya i Remera hafi na IAMCA [ aho K.I.E iri ubu ] . <EOS>
Nibwo naje kubona umugabo umwe wari uvuye i Buganda , ok nawe yari aziranye no mu rugo . Aza kunjyana kwiga i Bugande nigayo igihe gitoya ndagaruka , ino ahangaha ndiyandikisha ndakomeza ndiga buhoro buhoro buhoro . Ariko uko narebye nabonaga ubuzima ibyo aribyo byose uko nagiye mbubamo...ubwo n' ukonguko byagiye bigenda , nkahura n' abantu b' inshuti abari inshuti ab' inshuti sinzi cya ... nabo wenda ba ... bangirira impuhwe kubera ibibazo mfite n' akandimo . Ubuzima bugenda bugenda gutyo ... <EOS>
Kugeza ubwo naje kumenyera nsubira mu Buzima busanzwe . Nkanavuga nti ibyo ari byo byose n' ubwo na jenoside yabaye ibyo ari byo byose ibyabaye , ibyo aribyo byose ariko umuntu agomba gushaka ubuzima . N' ubwo umuntu atabyibagirwa ariko ubuzima bugomba gukomeza . <EOS>
Washoboye ku...kwiga ? Urangiza se ... ? <EOS>
Umh amashuli sinarangije kuyarangiza ariko nabashije kwiga ngera kuri au niveau [ ku rwego ] ku buryo nshobora kuba wenda nashaka gushaka Ubuzima , ariko n' ubu nda Préfèra [ ndahitamo ] kubisubiramo n' uko hari utubazo tukinzitiye gato . <EOS>
Mu myigire yawe n' iki cyakugoraga ? <EOS>
Nagiraga ikibazo cyo kurwara ku...umutwe . Naba nakurikiye nkiga nkiga ariko nageraho nkumva ndwaye umutwe cyane , no kubera ikibazo cy' aka kaboko , kakarya cyane simbashe kugira...ntuza ... <EOS>
Wigeze kutubwira y' uko watesetse cyane . Ibyo aribyo byose ntabwo wadusobanuriye neza uko guteseka ... <EOS>
Eh , guteseka kwanjye ukuntu byagenze ... <EOS>
Ukuntu byagenze mu buzima rusange usibye ibyo byose , mu buzima rusange watesetse gute kuva ababyeyi bawe ukimara kubabura kugeza ubu , wumva ari iki cyagutushije kugeza ubu ? <EOS>
Ok , kuba nabura ababyeyi ? Ok ! Icya mbere , nagiye mu buzima ntari menyereye , surtout [ cyane cyane ] kubera ko burya iyo uri kumwe n' ababyeyi kandi ukiri na mutoya , burya hari ibintu...hari imyaka burya ugeramo , wenda bamaze kugukuza nawe ukamenya aho niveau y' ukuntu ushobora kuba waba washaka ubuzima bwawe . Ariko ubwo naringiye mu buzima ntamenyereye . <EOS>
Kuba nta muntu mfite ushobora kuba wamfasha wenda mu bitekerezo runaka , wenda mvuge nti nkeneye iki mbe nahita nkibona . Ibyo nabyo byari ibintu byagiye bingora . No kuba byonyine gusa ... n' ibyo nabonye byonyine , n' ukuntu nabonye ukuntu abantu bapfa , n' ukuntu nagiye mbona nsimbuka intumbi , abo nagiye ngeraho nziko aribo bashobora kundokora ahubwo nkabona nabo barashaka kunyica . Kugeza ubwo naje guhura n' Inkotanyi . <EOS>
Kuko ndabyibuka hari umugabo wa hano twahuriye niba ari...hano munsi ya sainte famille , ambwira ko agiye kundokora . Ariko twageze ahantu mbona ahubwo ahantu anjyanye , ni ku cyobo . Ndamutoroka ndiruka . Nkwepera mu bantu bari bari ahongaho ntiyamenya ahanyu ndengeye . <EOS>
So , nagiye mbona rero ibintu bigiye bitandukanye cyane mu buzima , nkagenda mbona ukuntu abantu bafite ibibazo , nkareba ukuntu nyuma y' aho Jenoside birangiriye ukuntu Imfubyi zagiye zihura n' ibibazo , cyangwa se nanjye ibyo nagiye mbona n' iki . N' ubuzima nagiye menyera ntari menyereye . Uko Imana yagiye imfasha ubu maze kubimenyera . Burya yego baravuga ngo @: "@ akabi ntikamenyerwa nk' akeza , " ariko bigera aho ukabimenyera bitewe na cas [ n' ubuzima ] urimo.umh <EOS>
Ibyo aribyo byose nanjye ndabizi ko ubuzima bwo kuba Imfubyi buragora . Ariko ni iki wakoraga kugirango ugerageze kwikemurira ibibazo byawe hagati y' aho ? <EOS>
Eh ! Icyo nakoraga ubwo...ok . Na...nabashaga byibura kuko hari ahantu wenda nabashije kuba nabona hashobora kunyokipa [ nakorera ] hamwe hahoze ari iwacu , aho ho wenda ndabishimira Imana kubera ko ntakodesha wenda . Ibindi wenda nko mu bibazo byerekeranye na za minerval ntabwo byangoraga kubera ko icyo gihe wenda Ikigega cyabashaga kudufasha rimwe na rimwe . Ariko urumva nabo badufashaga muri ibyo by' amashuli nabyo ukabona ko ari byiza , ubwo wenda uvuga uti @: "@ reka nige ubumenyi wenda ejo nanjye mbone uko nzibeshaho . @" <EOS>
Ubwo nyine ubuzima bukagenda gutyo . Uwo mbashije kubwira igitekerezo cyanjye , yabona ari ngombwa ko amfasha akamfasha . Kuza kugeza ubwo numva maze kabisa kumenyera , no kuba maze kwigira hejuru , numva ari ibintu bishimishije cyane . <EOS>
Wumva kuri wowe ari iki wibuka kikakubabaza kurusha ibindi , muri wowe ; kandi kikagutesha kuba wakwishima . Ni nk' iki wumva wibuka kikakubabaza cyane ? <EOS>
Kuba ntari kumwe n' abavandimwe kuba...ok , nta Famille , ibyo nabyo biri mu bintu bya mbere , ko kubaho ntawe mfite mbwira ibibazo byanjye nimba we yabikemura . Surtout ugasanga icyo kintu [ arimyoza ] nkicara wenda nkavuga nti iki kintu nakagombye kukibona muri ubu buryo . Ariko se ko mbona ntawe mfite ukimfashamo , byagenda gute ? [ Arimyoza ] bigatuma mpita nibuka nti @: ubu iki gihe iki n' iki , iyaba umubyeyi aba andi hafi , cyangwa undi muvandimwe yakakimfashijemo . <EOS>
Gusa ntibice intege , kandi na none nkababazwa ubuzima imfubyi barimo ku viva [ kubaho ] butakagombye kuba ngombwa . Na none ugasanga wenda muri ... surtout muri nk' imfubyi eshatu enye , ariko mwese ugasanga ntacyo mumariranye , nabyo ugasanga ari agahinda na none . <EOS>
Ibyo aribyo byose , eh bigaragara ko niyo waba uri imfubyi ugomba ... ubuzima bugomba gukomeza . <EOS>
Yee , kabisa ibyo byo mbona ko bugomba gukomeza...n' ubu buranakomeza rwose . <EOS>
Eh ! Ndagira ngo nkawe wabinyuzemo ufite éxpérience [ inararibonye ] y' ubuzima bugoye nk' ubwo , ni iyihe nama wagira abantu bafite ubuzima nk' ubwawe ? <EOS>
Gusa inama nabagira , Ikintu cya mbere nabaha Moral . Bakamenya ko mu buzima biriya ni ibintu , ok byabayeho kubera y' uko abantu kirya gihe bari babaye inyamaswa kubera na politique mbi . Ikindi kintu nabagiraho inama , ni uko uwumva afite ubu afite occasion yo kuba igihe cye yagikoresha neza , akaba yagikoresha . Niba abashije kwiga akiga , niba abashije se kubona ako kazi akakabona , niba se hari n' uwo iwabo wenda baba bararangiye ariko afite n' ako ga Parcelle wenda basenye ; nkaba mubwira ko igihe cyose yaba afite possibilité ishoboka nawe ashobora kuba wenda yasubizamo...wenda nawe iye . Agasubizamo umuryango , mu gihe cyose azaba afite ... possibilité zishoboka kuzikoresha . Igihe cye akaba yagikoresha neza . Njye ndumva ari cyo kintu nabagiraho Inama . <EOS>
Ikindi kibazo nagiraga ngo ngusabe watubwira , ku bantu babikoze . Bakoze ibyo bintu . Ni ubuhe butumwa wabaha ? <EOS>
Njyewe gusa ikintu cya mbere ubutumwa nabaha . Byo nibabanze bemere ko amakosa koko bayakoze . Hanyuma nibamara kwemera ko bishe , ubwo ibindi byo biza bizoroha . Kubera ko niba uhakana ko utishe umuntu , kandi byemezwa hari n' abakwemeza ko wishe . Njye numva ibyiza ari uko wakwemera ko icyo cyaha wagikoze . <EOS>
Noneho wamara kwemera ko wagikoze , ubwo ibyo aribyo byose niba ari n' ibihano uzabigabanyirizwa cyangwa se ukuri kuzabakugaragaye . Wenda nibyo bavuga ngo @: "@ umuntu yanakubabarira , " wenda ndumva no kubabarirwa wenda sinaku ... hari abatanga imbabazi hari n' abatazitanga . Ariko , babanze bemere bati @: "@ twakoze icyaha , twarishe koko twamennye amaraso . @" Ubwo nibamara kwemera ko ibyo bintu kabisa ko icyaha bagikoze ibindi bizoroha . Ariko mu gihe batemera ko icyo cyaha bagikoze , kandi hari n' ababi ... n' ibimenyetso wenda bibagaragaza ko babikoze koko . Numva ibyiza ko ari uko babyemera ko babikoze . Yee . <EOS>
Abantu baba bara...rirokotse iri tsembabwoko bo wabaha ubuhe butumwa ? <EOS>
Gusa bo nabo ubutumwa nabaha...ok barimo ingeri myinshi , kuko hari nk' uba yararokotse [ arimyoza ] ariko kubera kuko nabo imyumvire yabo si imwe . Kandi noneho kubera...n' ikindi kinabitera ni ukubera ubuzima baba barimo . Hari nk' uhagarara ku Murenge w' iwabo akareba agasanga nta kintu na kimwe kigihari , umh ! Akabona abo Bantu bamwiciye wenda amafamiye [ imryango ] yabo arimo arakidegembya aho . <EOS>
Gusa namuha inama yo kugira ngo ase nk' umuntu ubyirengagiza gato , abanze akomeze ubuzima . Ashake ubuzima namara kubona ubuzima azabona ko n' ibindi [ arimyoza ] byoroshye . Yee , gusa ntibiteze kumushiramo , ibyo ntibishoboka . Ariko byibura azarebe uburyo abyikarumamo [ yakwiyumanganya ] nawe arebe ubundi buryo yabigenza . Gusa ashake ubuzima kuko niko bigenda . Kuko n' abatwicaga bumvaga ko tudashobora kurokoka , bumvaga ko no kuba twararokotse ni ... bo bumva ari inzozi kuri bo . Ntushobora kumva ukuntu ushobora kuza ukica tuvuge umuryango w' abantu ijana , harokokamo umuntu umwe . Bo bumvaga ko bidashoboka ariko Imana yo yaberetse ko buri kintu cyose gishoboka . Umh . <EOS>
Iki gikorwa cyo kwibuka abantu bajya bakora , wowe ukivugaho iki ? <EOS>
Icyo gikorwa njye ndagishima cyane ni na kiza , kuko nta kuntu ushobora kubona Milliyoni hafi zingahe zapfuye . Ngo tu turenzeho duse nk' aho ... tuvuge ngo byaribagiranye ? Oya ntabwo byashoboka . Iki gikorwa ni kiza kugirango ... iyo cas icyo gihe buri muntu wese bazajya bavuga bati @: "@ iki gihugu habaye amahano aya n' aya yatewe n' impamvu izi n' izi , ariko noneho icyi gikorwa dukora cyo kwibuka abagiye bapfa mu ma Jenoside n' ibiki ... Giha n' abandi urugero , giha n' ibindi bihugu urugero , bakavuga bati @: "@ iki gihugu ibyabaye koko ni ibintu bibi kandi ntibizongere . Gusa nkabona ko iki gikorwa ari kiza cyane kugirango gikangurire abantu kumenya aho igihugu cyacu kigana , n' ayo mahano yabaye ko atazongera kuba . <EOS>
Nagira ngo nkubaze ikindi kibazo , urabyumva ko uri mu buzima utakwiye kuba urimo iyo uba ugifite ababyeyi , ariko nanone wifuza ko wagira ubuzima bwiza . Muri make wumva ari nde wabigiramo uruhare kugira ngo ubuzima bwawe bwongere bube bwiza ushyire n' umutima hamwe ? <EOS>
Gusa , ibyo byo kugira ngo umuntu abigiremo uruhare byo ... ndumva cyane cyane . Ok , na F.A.R.G [ Ikigega gishinzwe gutera inkunga abacitse ku icumu ry' itsembabwoko batishoboye ] ikoresha uko ishoboye ibasha gufasha bamwe , ababaho ubuzima bugoye ikabasha kubagira inama , uburyo bashobora kubyifashamo . Ariko numva cyane cyane ibyo ari byo byose ubuzima ubundi umuntu yagakwiye kugira , si ukuvuga ngo wifuze ibyo utazabona , cyangwa ngo umuntu akwizeze ibyo atazaguha . <EOS>
Ibyo ntibiba bishoboka , ariko iyo ubashije kuba ukiriho , ukabasha kuba ufite aho uruhukira . Ushobora kwakirira umushyitsi wawe , ukabasha kuba wagira ikintu cy' umunsi mukuru , ugasurwa n' inshuti , kuko ubwo za nshuti muba musigaranye nibo bavandimwe bawe . Inshuti cyane cyane . Ndavuga inzima ariko ; nibo baba ari abavandimwe bawe , mukabasha gusurana , donc mugakora ikintu kimeze nka community [ umuryango ] ku buryo , nawe ubona ko utari wenyine . Ni uko ufite abantu bagusura , bakwegera , muganira , ukishima nawe ukabona ko ... yaba ari igitekerezo kizima mukaba mwabasha kugifashanya mu buryo mushoboye ; byaba se ari ibintu by' amaporoje [ projet ] "@ imishinga , "@ byaba se ari ukwiga mukabasha gufashanya mu bintu by' ama étude se cyangwa by' iki...ibintu nk' ibyongibyo by' iterambere . Numva ari byo bintu byabasha kuba byiza . <EOS>
Wumva ari iki wav ... [ bad sound ] <EOS>
Njyewe uko mbona ubwiyunge bw' abanyarwanda numvishije byakabaye kuba intabwe ndende cyane . Kuko iki gihe tugezemo ntabwo ari igihe cy' imyiryane . Ni igihe cyo kugira ngo buri munyarwanda wese aho ari yumve ko akunze igihugu cye , yumve ko akunze umunyarwanda mugenzi we , bumve ko bagomba ku kunga ubumwe bagafatanya bakubaka igihugu cyabo . Naho ubundi ibintu by' imyiryane mbona ntacyo byabagezaho , kuko ni ibisubiza igihugu inyuma bikirirwa biteza imvururu , imyiryane mu bantu . <EOS>
Ugasanga hagati ahongaho njye mba ndeba ugasanga nta imyiryane nta nyungu irimo . Ahubwo nkareba ngasanga ubumwe bushingiye ku bitekerezo bizima mu kubaka igihugu , numva aribyo bishobora kuba byaba intambwe ndende cyane . Kugira kigira ngo abanyarwanda babashe kubaho neza , cyangwa se babashe kugira ubuzima bwiza . Numva aricyo kintu bakagobye kubanza kujijukirwa cyane cyane bakamenya ko aricyo kintu gifite intabwe ndende cyane . <EOS>
Wowe kubwawe ubona bishoboka ? Yuko abanyarwanda biyunga . Niba bidashoboka wowe ubona ni izihe mbogamizi ... ? <EOS>
Kugira ngo...ukuntu njyewe mbibona mbona kwiyunga kw' abanyarwanda byo ... Ok , byashoboka buretse ko bishobora gutwara igihe kirekire , ariko bizashoboka . Kuko n' ubu byaranatangiye kuko urabona ko ibyo aribyo byose umwe abasha kumvikana n' undi niyo yaba ari ubwoko runaka n' undi ari ubundi runaka . Ariko ukabona ko babasha kuvugana , niba ari ugusangira bagasangira , niba ari ukugenderana bakagenderana . <EOS>
Ariko mbona ko bizashoboka . Kuko mbona ko niyo ntabwe yatangiye ... kuko ibyo aribyo byose , numva n' uzasubira inyuma akaba yakwanga wenda iyo ntabwe , ndumva ibyo aribyo byose njye ku giti cyanjye namwita nk' Injiji . Kubera yuko ntazibana wenyine se , ntabwo azavuga ngo @: "@ nzabana n' ubwoko runaka gusa , " ntibishoboka . <EOS>
Kuko niba wumva ukeneye kugira ngo uzabane n' abantu runaka gusa , icyo gihe ndumva no kuyobora igihugu byagorana cyane . N' umunyarwanda uwo ari we wese bya ntabwo yabasha kubana n' undi . Ubwo twaba dusubiye nko muri ya Période n' ubundi nk' uko imyiryane yagiye iba , abantu bica abandi babaziza ubusa , umuntu akuziza ibyawe . Ngo @: "@ umuntu uri ubwoko runaka ntabwo ashobora kujya mu ishuli ngo atsinde ! @" Ibyo nkumva ko ibyo aribyo byose ari nta kintu bishobora kugeza igihugu imbere habe na gatoya , Umh . <EOS>
Hari nk' abantu bagishyira ikintu cy' ubwoko imbere . Hakaba n' ikindi kibazo kiba gihari , ubu nibwo nkimara kumva y' uko wavutse ku babyeyi batandukanyije ubwoko . Wowe ku bwawe wumva ubyakiriye ute ? <EOS>
Njyewe kuri njye numva kuri njye nta ... ibyongibyo byo kuvuga ngo uyu ni bwoko runaka , uyu ni bwoko runaka , kuko n' uwagiye gukora jenoside hari abo yagiye yica kandi batari ubwo bwoko . Kandi kubera ko bo bashyigikiye noneho ibitekerezo bizima , no kumva ko adashobora gufata umuntu babyaranye ngo amuteme nk' uko uriya abikora . Kuko hari n' abagiye babikora ngo babyita ngo ni uguca agahigo . Ngo njyewe ... ngo...ngo @: "@ uyu yishe kwa kanaka , noneho nanjye ngiye kwica uyunguyu . @" Ngo kuberako kanaka yabikoze . Ugasanga ibyo ari ubujiji cyane . <EOS>
Usanga rero hagati aho ibyo nta kintu bishobora ku...ku ... nta terambere ryaba ririmo . Kuko kugeza ubwo hagati ahongaho ubwo umuntu avuga ati , nk' ubu cyane cyane nko ku barescapés hari nk' abavuga bati @: "@ abahutu baratwiciye kabisa . @" Umh ? Ugasanga umuntu nta muryango afite ntaki ... ugasanga nta hepfo nta ruguru . Ariko kubera ko icyo kintu kimurimo cy' uko ubwoko runaka ari bwo bwamugiriye icyo kintu . Kugirango nawe ajye kubyumva urumva biba bisaba inyigisho zihagije , kugirango icyo kintu arebe uko yakibagirwa , abone ko igihugu gitera imbere . kuko nawe nakomeza kukishyiramo azasanga yarasigaye inyuma . <EOS>
Azaguma muri bwa bwigunge bwe , agume muri ka kababaro ke , kandi nyuma usange nta nyungu . Ibyiza rero n' uko namubwira nti @: nawe ashakishe ahubwo ubundi buzima . Nawe abashe ... atere imbere avuge ati @: "@ noneho nanjye niba ibingibi byarabaye , reka mbe uwa mbere mu kubirwanya . Kuko ari njye wabyiboneye n' amaso yanjye , umh ! Mbona uko uw' ubwoko runaka atema uyunguyu kandi amuziza uyu ; cyangwa uyu aziza uyu kubera ibitekerezo bye . @" Nkumva rero ibyiza icyo kintu nabo bakabashije kukibagirwa , bagasa nkaho ba ... bakikuramo . Bakibagirwa mbega , ok hari ukwibagirwa ikintu ukakibagirwa hano [ yerekana mu mutwe ] ariko wenda mu mutima kikurimo , hari noneho no kukibagirwa pe ! Ukumva ko Atari ikintu cyagutwarira umwanya muremure , wo kugira ngo ukomeze kugitekereza cyane . Umh . <EOS>
Ibyo ari byo byose wari utubwiye ngo nk' umu rescapé ajya yicara akavuga ati @: "@ abahutu baranyiciye , " kuri wowe wumva ari abahutu bakugiriye nabi cyangwa ari abatutsi bakugiriye nabi ? Mbese wumva ari bande wagiriza ibintu byakubayeho hagati y' umuhutu n' umututsi ? <EOS>
Njyewe umuhutu mbona ariwe wabikoze kubera ko nta ibyo aribyo byose nta mututsi wari kuza kunyica . Icya mbere cyo ndumva nta n' ahantu yari no guhera kubera ko ntacyo napfaga nawe . Ikindi cya kabili . Nawe ntiyari gutinyuka kuza kunyica kandi nawe ahigwa ; icyo nicyo kintu cya kabili , urumva rero ntahantu yari guhera . Ariko kubera ko uriya ariwe wari ufite Power [ ubushobozi ] ari nawe wumvaga ko afite ubushobozi bwo gukora buri kimwe cyose , niwe waje kubikora . <EOS>
Hari gahunda iriho yo guhana ibyaha bita "@ inkiko gacaca . @" Yo uyivugaho iki , mu rwego rwo kuza gushaka ukuri kuri jenoside no kunga Abanyarwanda . Uyibona ute ? Uyumva gute ? Uyivugaho iki ? <EOS>
Ubundi njyewe ukuntu mbona ibintu bya jenoside...bya Gacaca . Kuko wa mugani ikintu gusa njye nashimiyeho leta yakoze gusa yacu , nyishimiraho ku kintu kimwe cyo kuba barafashe bamwe...abari...donc abakoze propagande babajyana Arusha . Noneho abandi biba ngombwa ko bazajya baburanirwa mu nzego zaho zo hasi nyine ahari abaturage . Kuko ntabwo ibyo aribyo byose niba umuntu yariciye muri Gikondo , cyangwa muri Remera , agafungirwa tuvuge muri ... ku Muhima . Ntabwo azajya gushinjwa n' uwo ku Muhima kuko uwo ku Muhima ntamuzi . <EOS>
Azaza hahandi kavukire ke , aho yari atuye n' ubundi . Kugirango babashe kubona ko ibyo byaha koko bimukurikirana cyangwa bimuhama . Ibyo rero so numva ari byiza cyane , kubera y' uko iyo bataza no kubyoroshya ngo babikore kuriya numvaga byari kuzagorana cyane . Kubacira imanza byari kujya bigorana cyane . Ariko kuko bagenda bakabazana mu maselire bavukamo , amakomine bavukamo amaprefecture . Bituma na n' abangaba b' aba avocat bababuranisha nabo biborohera , n' ikigega kikadu...kikaborohera , n' abo bantu nabo babasha kujya kubashinja bikaborohera . <EOS>
Kuko ntabwo uzajya kuburana n' umuntu waje gushinjirizwa ku rukiko i Nyamirambo uvuka ku Gikongoro . Icya mbere bizakugora amatike kugira gute...aho kurara . Eh ! Gusa njye numva biriya...igitekerezo bafashe biriya aribyo byiza , kugira ngo abacirwa imanza bamenyekane ko baciriwe imanza kandi n' ibyo byaha babihanirwe . <EOS>
Kuko ni Agahomamunwa cyane kubona umuntu mwaturanye atinyuka akica umuntu w' umuturanyi , nka gutya nkaza iwawe...akica umuryango wawe wose akawurangiza . Abana be mwariganye se , cyangwa se mwarashyingiranywe cyangwa se warakoreshaga imisi iminsi mikuru akagusura . Nkumva ko ibyo aribyo byose ibya gacaca ari ibintu byiza cyane . <EOS>
Iriya gahunda yo kwihana no kwirega ibyaha by' abantu bari muri Gereza , yo uyivugaho iki ? <EOS>
Yee , biriya byo ni byiza . Kubera y' uko burya , wowe ubwa mbere njyewe sinzaza kuguha imbabazi , umh ! Wowe utaraziha wowe ku giti cyawe . Ngo wicare hamwe uvuge uti @: "@ umutima wanjye kweri narahemutse , kanaka namukoreye icyaha iki n' iki , kandi koko témoin [ umuhamya ] ni umutima wanjye . @" Yee , ninjye wemereye...umutima ukakwemerera ko wabikoze koko ; icyo cyaha uzakihana . Kandi n' uriya wiciye , nawe...ok n' iyo yanakubabarira yego ntibizahanagura icyaha wakoze , ariko byibura nawe n' unamwemerera ko wanabikoze nawe ndumva hari icyo kizagabanukaho ibyo aribyo byose kuri we , ku mutwaro azaba umuremereye ndumva hari ikizaba kigabanutseho . <EOS>
Eh , iyi cassette rero tugufashe , ni ubuhamya bwawe bufite uko buzabikwa . Buzabikwa bushobora no kuzabonwa nyuma y' i...umaze no gusaza cyangwa n' abana bawe bakabubona , ndetse n' abuzukuru bashobora kububona , kuko buzabikwa neza ku buryo bushobotse bwose . Ni iki wumva...ubutumwa waha abantu muri rusange ariko kubw' umwihariko abana bawe . Ukurikije ibyabaye ? <EOS>
Gusa njyewe icyo naheraho n' uko...ubutumwa natanga ni nk' uko natwe cyera nyine wajyaga uganira na ba Sogokuru bakakubwira intambara z' itanu n' icyenda [ 1959 ] , bakakubwira iby' itandatu na kabiri [ 1962 ] uko byagiye bigenda , ariko noneho twebwe cyane cyane ku mwihariko icyenda na kane ho byabaye ni birebire cyane . Kuko ukuntu bagiye bica byo byari ibintu bikabije cyane . Kuko numva ko kera ngo bicaga bakica niba ari abagore n' abana , sinzi ibintu nk' ibyo . Ariko noneho byabaye ku miryango yose ku buryo ntacyo basigaga n' ikikuvukaho n' iki ... ibintu nk' ibyo . <EOS>
Gusa numva ibi bintu byo ntibiteze kwibagirana , kuko n' umwana nzabyara , azagerageza ibyo aribyo byose kumbaza ati @: "@ se Papa ko ntagira Sogokuru ko ntagira Nyogokuru bite ? @" Umh . Icyo gihe nawe ubuhamya uzamuha uzamubwira uti @: "@ Sogokuru yapfuye igihe iki n' iki na Nyogokuru wawe kubera ibibazo byabaye by' imyiryane mu gihugu , abantu banga abandi . Babaziza ubwoko , babaziza ko bavugisha ukuri ; abandi na ndetse bakanazira y' uko bafite ni wenda amafamiye [ imiryango ] mu bintu nk' ibyongibyo . Kubera y' uko cyane cyane hari n' ibyi ... kuko no mu kwica hari ibintu byagiye bigera n' imiryango bagezeho kubera n' amafamille bikarenga cyane noneho . <EOS>
Nkamusobanurira uko ibibazo bimeze nkamubwira ukuntu icyenda na kane [ 1994 ] abantu banganye , ukuntu bishe umubyeyi wawe bamuziza ubwoko ubu , cyangwa se bamuziza kuvugisha ukuri kwe . Kandi noneho nkana mu considera [ yashatse kuvuga gukonseya cg kujya inama ] mubwira y' uko we mu gukura kwe ibyo bintu atagomba kubigenderaho . Ngo yumve ko hari ibyo azakomeza gutera imbere , cyane cyane nko kugendera ku bwoko , akaba aricyo kintu cya mbere ngomba kumukuramo . Ahubwo nkamubwira ko mu gihe atabafite ubwo ari icyo kibazo cyabiteye ko abantu bari banze abandi , ko habaye ibibazo hagati y' ubwoko ubu n' ubu . Abantu barangana baricana bigira gute . 'Niyo mpamvu ubona udafite Sogokuru wawe , ' n' iki . <EOS>
Ariko nawe byibuze nkagerageza kumwumvisha ko ... aho ukuri kuri . Ku buryo nawe bitazamubangamira mu buzima bwe nakura , ngo yumve ko icyo kintu azakigenderaho . Wenda ko bishe wenda ba Sekuru kubera ubwoko ubu n' ubu cyangwa se kubera bari bashyigikiye abantu aba n' aba . Gusa nawe agakura azi ko byabaye ariko atari ikintu mbega cyatuma ... kimutesha umwanya we nawe ngo abe yagira . <EOS>
Iyo umaze kureba ... ubona hari ibyo wabayemo , ibyo ukiri kumwe n' ababyeyi bawe ibyo wabayemo , ubuyobozi bwari buriho bw' amashyaka uko iterambere ryari rimeze mu gihugu . Ubona kugeza ubungubu wowe urabona avenir [ ejo hazaza ] y' i gihugu cyacu ari iyihe , nyuma y' ibyabaye byose ? <EOS>
Avenir [ ejo hazaza ] y' i gihugu cyacu...gusa ikintu cya mbere wenda nshimira wenda leta y' Ubumwe , n' uko bagerageje kugira uruhare rw' ukuntu byibuze abanyarwanda bakongera bagasubira mu mucyo . Bakabasha wenda no kugira ngo wenda izo nterahamwe nazo zakoze ibyo bintu zibashe guhanwa . Kugira ngo byerekane...bitange urugero , kugira ngo n' ikindi gihe hatazongera kuba hagira ikindi kintu cy' umwuka mubi kiza mu banyarwanda , usange batangiye kongera gutemana , batangiye kongera ku kwicana . <EOS>
So , nkaba numva ibyo aribyo byose nabo baragizemo ba yaragizemo intabwe ndende cyane . Kuko i gihugu ndabona gitera imbere , ndabona hari imyubakire se , n' imiyoborere se , ndabona intambwe ... birimo bigenda biza . Nkabona ibyo aribyo byose nizera ko ibyo aribyo byose no mu myaka iza ariko bizagenda igihugu kirushaho gutera imbere . <EOS>
Kuri ubu buhamya uduhaye nta kindi kintu ushobora kongeraho ? Yaba ari ubutumwa cyangwa se mbese icyo wifuza kongera kuri ubu buhamya bwawe mu rwego rwo kubusoza . <EOS>
Gusa njyewe gusa ikintu cyo nakongeraho , ibyo aribyo byose ndashima cyane cyane abantu babashije kwita cyane ku mfubyi z' u Rwanda . Cyane cyane abanyarwanda ubwabo babashije kwitanga bakumva ko izo mfubyi nazo zibabaye . Yaba se uwatanga iryo jana yaba se uwatanga izo mirongo itanu se yaba wagira gute ... yaba se hari uwagira igitekerezo kizima yabungura . Byose...ndumva ibyo aribyo byose imfubyi nyinshi , bamwe bariga abandi batangiye gushaka ubuzima . Nkaba numva ibyo aribyo byose nanjye ari ibintu binshimishije . Ikindi kindi nakongeraho n' uko ndeba ngasanga ibyo aribyo byose uko imyaka ishize uko yashize , n' uko iyingiyi igenda nkabona hari ibigenda bihi ... bihindagurika byinshi ngasanga hari ibyiza birimo bigenda biza yaba hagati y' imibanire y' abantu se , yaba hagati y' uko i gihugu wenda amahoro gifite . Nabyo ugasanga ari ibintu byiza cyane . <EOS>
Nta kindi wongeraho ? <EOS>
Ndumva ari ibyongibyo . <EOS>
