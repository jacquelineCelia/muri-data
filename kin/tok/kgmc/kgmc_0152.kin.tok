Nitwa Ruhurambuga Marcel , mvuka ahahoze ari commune Mukingi , ubungubu ni Akarere ka Ntenyo muri province ya Gitarama , mvukana n' abana barindwi , ubwo najyaho nkaba uwa munani . <EOS>
Muri génocide hapfuye bane hasigara abandi bane . Hapfuye abakobwa babiri hasigara bahungu babiri hapfa abandi abahungu bibiri hasigara abandi bahungu babiri . Umukobwa niwe wari imfura , we yari yarashatse , hagakurikiraho umuhungu , hagakurikiraho undi muhungu , jye nkaza ndi uwa gatanu . Uw' imfura yitwaga Mukayiranga Rose , umukurikiye yitwaga Burabyo Gabriel , yarapfuye muri génocide , hakurikiyeho Rudahunga Michel yarapfuye , hagakurikiraho uwitwaga muka ... [ ijwi ntiryumvikana ] hagakurikiraho uwitwaga Mukakimenyi Marceline yarapfuye . Papa ni Hetegekimana Gakuba . Muri make , kubuzima muri génocide , cyane cyane muri kariya karere ko hagati ka Gitarama , ntabwo byabaye mu matariki ya nyuma , kubera ko ari hagati ndibuka ko indege ya Habyarimana yamanutse ku itariki indwi , mu ijoro ry' italiki ya gatandatu , tubimenya ku italiki ya karindwi . <EOS>
Akarere kacu , kuko kegereye aka kabagali aho bitaga muri masango , ahajya hahita abantu benshi baturutse ku Kibuye bahunga bajya i Kabgayi ndetse bakanyura n' iwacu bamwe tukabafungurira , ariko twebwe génocide , gutema byatangiye ku italiki ya makumyabiri n' imwe z' ukwezi kwa kane . Nibwo batangiye gutema ndetse muri iyo minsi iyo abantu bavaga ku kibuye bahunga , hari abantu ... bya bintu byo kurara amarondo abantu bamwe bazaga bagatwara bakuru banjye bati @: "@ muze tujye kurara amarondo bakagenda bakayarara , ariko nyuma baje kwigishwa n' abakonseye , n' uwahoze ari burugumesitiri wacu yitwaga Nsabimana Basile babivamo batangira gutwika . <EOS>
Ngiye nko ku muryango w' iwacu , dutuye muri segiteri yitwa Rutagara , serile yitwa Bamagayo iyo serile duteyemo ngirango hafi ya yose nitwe twari tuhatuye ... papa niwe mututsi wari uhatuye wenyine . Kuko ngirango no muri mirongo itanu n' icyenda ari nawe wahasigaye wenyine , abandi bari bavindimwe bari barahunze , arahasigara kuko yarigaga we , arashaka , aba ari nawe uhatura wenyine , nta wundi mututsi wari uri hangaho muri ako karere , muri iyo serile tuvukamo . Génocide yaje kuza rero , ahantu byaje kubera urujijo kuri twebwe , abantu duturanye . Nk' uko muri mirongo itanu n' icyenda papa yaje kuva ku ishuli , yaraje nta mukuru we yasanze , sogokuru yari yarapfuye mu mateka niko babitubwiraga , abo baturanyi b' abahutu kandi nibo baje baramwakira , baramwubakira inka barazimusubiza , baramushakira , baramushyingira mbese ari nkabo bavandimwe afite . Urumva ko ari nabo yagombaga kwitabaza muri ibyo birori bye , aratubyara turi abana umunani , yatubyariye muri iyo serile , nta wundi mu...data wacu twagiraga aho , nta masenge twagiraga aho ngaho , abandi bavandimwe twagiraga aho hafi bari za Gitarama ahagana mu mugi aho bita i Karama i Shyogwe . Abandi babaga za Kibungo ba batutsi baciriye yo muri za mirongo itanu n' icyenda . <EOS>
Génocide rero ibaye muri mirongo cyenda na kane , byabaye nka kwa kundi . Ari inkoko twari dutunze , ari inka , ari urukwavu , byose . Abo baturage bose baraje nka kwa kundi , baradukorakoranya bati @: "@ muhumure nta kintu muzaba baratwigabanya badushyira mu ngo , ari utwara inka ebyiri , ari utwara eshatu , ari utwara ihene imwe , byose twabonaga ahantu bigiye ari utwara inkono , ari utwara icyo ari cyo cyose . <EOS>
Baraduhisha byitwa ko baduhishe ariko muby' ukuri ntago bari baduhishe . Abatutsi baturukaga za kibuye bakajya za kabgayi baragendaga tubireba , tuguma mu ngo z' abo baturanyi . Birakomeza , birakomeza , birakomeza ndibuka ko mu mataliki ya mbere z' ukwezi kwa gatanu , niho haje kuza umusore w' umusirikare twari duturanye wo kwa Habyarimana , bari barashe mu nkokora witwaga Shyaka , mwene Nsengiyumva Innocent araza ati @: "@ na n' ubu ntabwo murica Nikora @" ari we data . Barasara ! Ngirango bamwishe mu mataliki ya mbere z' ukwa gatanu rwose , sinibuka itariki n' umunsi , niwe babanje kwica papa . Baramufashe , ubwa mbere na mbere baradushorerana ... ariko uwo musore witwa Shyaka yaje data yarapfuye , niba ntibeshye yaje data yarapfuye . Ahubwo yaje data yarapfuye aravuga ati @: "@ nigute mwakwica Nikora mugasiga abana be  @" <EOS>
Ati @: "@ ntibishoboka ibyo ngibyo . @" Muri ayo matariki ya mbere z' ukwa gatanu . Data baramufashe natwe n' umuryango we wose baradushorera bavuga ngo batujyanye ku karere , ngo kuri komine yitwaga Mukingi . Kuko barahageraga bakabapakira amabisi bakajyana i Kabgayi , i Kabgayi naho ibyahaberaga simbizi sinahabaye . Data baramufashe . Baramushorera ari kumwe na mama na karumuna kanjye kitwa Serubibi guido , na mushiki wanjye witwaga Mukakimenyi Marceline . Barabashorera bavuga ngo babajyanye ku karere . Bageze mu nzira mama baramufata bamushyira ku ruhande , ka karumuna kanjye hari umuntu wagafashe akajugunya mu masaka kuko bari bazi igikorwa bagiye gukora , nyuma baje no kugashaka umugabo witwa Nangwahafi Samuel arko iryo ni irihimbano ubundi yitwa Ntezimana Samuel , aranagashaka aravuga ati @: "@ guido agiye he , guido agiye he ? @" baramubura . <EOS>
Papa baje kumushorera wenyine mama baramureka ngo azicwe n' agahinda , bamushyira ikindi gitero bari bagambanye nacyo ku musozi witwa mwendo , papa baramufata ababonye ukuntu bamumanukanye n' amahiri ariruka . Yirutse babandi bari bamushoreye baritaza ngo bigaragare ko atari bo bari bamushoreye . Babandi bamwirukankaho kubera imbaraga nkeya kwirukankanwa n' abantu bangana gutyo baramufata baramushorera , baramujyana . Bamujyana ku mugezi witwa kiryango baramuboha , amaboko arambuye gutya baramuboha kugeza ku maguru nta nkoni bamukojeje , bamuroha mu mazi ari muzima . Agenda atemba kuko hari mu kwa kwane imvura igwa . Bamukukira n' amabuye , bamukubita mu mutwe , bamukubita mu mutwe , bamukubita mu mutwe bavuga bati @: "@ azi koga ata...atavamo , "@ papa apfa gutyo . <EOS>
Haciye iminsi , nk' iminsi nk'...icyumweru kimwe ntanubwo cyagezeho , nibwo wa musirikare nabwiraga yaje . Witwa Shyaka mwene Nsengiyumva Innocent ati @: "@ nta kuntu mwikwica Nicolas ngo musige abana be . Ati @: 'ibyo ntibibaho . Kuki bo mutabarangije?' @"@ Ubwo icyo gihe nigaga mu wa mbere sécondaire , baravuga bati @: "@ cyane cyane n' uriya mwana we wiga ni n' inkotanyi birazwi azi amabanga yazo agomba no gupfa nawe . @" Bafashe mukuru wanjye witwaga Burabyo Gabriel , hari mw' ijoro we ... ahantu nari nihishe ... ahantu yari ari ku mugabo witwa...ku musore witwa Rusizana , araza nijoro , amugurira inzoga yitwa ngo aramuhishe , aranywa aramusakurisha cyanee !! Cya gitero kirimo wa musirikare na bakuru be burira igipangu bagwamo imbere , baramufata . Ijambo numvise ababwira ati @: "@ Rusizana sha ati @: urantanze , ati @: umuntu twonse rimwe ? @" Ndibuka ko icyo gihungu ngo cyagaga kiza nyina yaragicukije kiri gito mama akagiha ibere uwo mukuru wanjye Gabriel yonka nacyo kikonka bagasangira ibere rimwe . Yari umusore ugeze nko mu kigero cy' imyaka makumyabiri n' irindwi , baramufata , arwana nabo bamuteragura ibyuma , numvaga ataka , baramushorera hari ku mwezi . Nkomeza nimuka ndeba ukuntu bari bumwice , bamwicira mu gashyamba kari hepfo ntabwo nabashije kuhegera neza , n' ubwo hari ku mwezi ariko ntihagaragaraga neza , baramwica baramurangiza . <EOS>
Ahantu baje kumutaba naje kubibona nyuma , tujya kumutaburura amagufa ye twasanze baramugeretseho amabuye baramuzirika . Bucyeye bw' aho nko mu ma saa cyenda , nanjye baje kumvumbura ahantu mu rugo rw' uwitwa Munyawera , hatuye umuhungu witwaga Katabandama Eugène . Nta nubwo bari baziko nihishe aho hantu . Imbeho yaranyishe hanze , ndaza gahoro batarabyuka nurira urugo , njya munsi ya mangeoire y' inka [ hariya inka zirira ] ninjiramo mu kintu kimeze nk' ikivure niyorosa ibintu by' ibifumbire . Niba ari umuntu wambonye akandanga simbizi . Baraje basaka urwo rugo , baza no kwinjiramo barambona . Icyo gihe nari niyambitse n' igikanzu cy' umuhondo baransohora . Yari uwo muhungu witwa Shyaka , hari interahamwe y' umugore yitwa Mukakarera , hari mukuru wa Shyaka witwa Aphrodis Munyanziza n' abandi benshi cyane ntabashije kumenya . <EOS>
Barahamvana bashyira ku muharuro , banyicaza ahongaho imyenda baranyambura , ya kanzu barayinyambura cyakoze i pantalo nari nambaye barayindekera . N' umupira na mukecuru wanjye yari ahari . Noneho mukecuru baramureka , mukecuru baramureka bati @: "@ wowe uzicwe n' agahinda . @" Baranshorera , bagenda bankubita amaguru , bantwara ahantu hakurya y' iwacu , ahantu bita mu kabuga . Ngezeyo batangira kunkorera torture yose ibaho ; ari ukubita , ari unshira mu maso , ari ungendesha ibyo bitaga amashanya gushinga amavi ukagendesha inkokora , mbese ibintu byose bumva bifuza barabinkorera . Ndetse uwitwa Shyaka we arambaza ati @: "@ ariko mukuru wawe Gabriel arihehe @" ndamubwira nti @: ese aho waraye umushyize ntuhazi ati @: "@ umva uko abatutsi babaye . @" Antikura umugeri mu gatuza . Andambika hasi , ikintu kitwa umugongo aragikubita kweri . Arakubita bene ahangaha aho bita mu kanyamunzu . <EOS>
Nicara ahongaho , mu mwanya muto haza kuza umuhungu witwa Joseph mwene Murengerantwari , ise uwo witwa Murengerantwari yari ahishe umugore wa mukuru wanjye kwa data wacu witwaga Bihezande yarapfuye . Bati @: "@ genda udusohorere umurozikazi uri murugo iwanyu . @" Aragenda aramwisoherera ku mugaragaro aramuzana batwicaza aho ngaho , baraduhondaguraa ... hageze nko mu gihe cyo ma saa moya z' umugoroba , nibwo baje kudufata baratuboha . We bamubohesheje igitambaro yari afite mu mutwe , njye ... [ Mpereza iyo shati yawe gatoya ] baramfata , bafata umupira nari nambaye , bawucisha mu gatuza gutya babohera amaboko inyuma . Baradushorera batujyana ku itongo ry' umuntu witwa Silas wari utuye hafi ahongaho , batwicaza hejuru y' umwobo w' umusarane wakoreshwaga bawunagagamo n' abandi abantu b' abanyakibuye nababwiraga bahungaga . <EOS>
Abo batangiriraga mu nzira niho bajyaga kubaroha muri ako gace abo bafashe bakajya kubaroha ahongaho . Ninjye babanje gufata bwa mbere , njye nabonaga ko bagiye kutwica nta kindi kintu bagiye kudukoresha , naricaye hejuru y' umwobo noherezayo amaguru . Nohereje yo amaguru ndicara urabona ko bari bamboshye ikintu baje gukora , baje gusiganira kunyica . Bakajya bahamagara umuntu ngo anyice abenshi bari abanyeshuri twiganye , nakebuka gutya namureba umwana akagenda . Nakebuka gutya namureba umwana akagenda . Haza kuza interahamwe yazanye n' uwo musirikare witwa Shyaka yitwa Alex sinzi irindi zina rye ry' ikinyarwanda nzi ko ise yitwa Muneza Yohani , ati @: "@ iryo shyano rireshya na Rwigemera , ati @: henga nze mbereke uko ndigenza . @" Hari hamaze kuba mukajorojoro , hatagaragara neza , afata inyundo azi ko agiye kuyinkubita mu mutwe , sinzi ni Imana yatumye mpengeka umusaya atikura hano ku gikanu inshuro eshatu . Nkubeshye nakubwira ngo nageze mu mwobo ryari . Niba ari uwansunitse , niba arijye wijyanyemo simbizi . N' igihe namazemo sinkizi . Gusa ikintu nibuka , nagaruye ubwenge nsanga ndambaraye nubitse inda mu musarane urimo amabyi , bari barawukoresheje . Ariko wa mupira uko bakawunyambitse wari wahambutse amaboko amaze gutya . Noneho nsanga banaze ibitafari hejuru yanjye ariko bitanguyeho byaguye ku mpande yawo . Ikindi nazanzamutse wa mugore wa mukuru wanjye ibyo basigaye bamukorera hejuru iyo simbizi ibyo ari byo byose baramuviyoye [ gufata ku ngufu ] uko byagenda kose , bamunazemo bamucuritse , akiboshye . Aya magufa , izi za os iliaques zose bazimenaguye umugore arimo ahiritira mu mabyi . <EOS>
Narazamutse mpagarara kuri ya matafari . Umudamu ndamuzamura igitambaro ndagihambura , maze kugihambura , ariko namuhagarika nkabona ntahagarara kubera iyi ntuza barayi...amafuni bari bakubise ahangaha amagufa bayamenaguye . Agataka cyanee ! Ndareba nti umuntu urimo gutaka gutya , nkoze hano nu...yambaye ubusa ahantu hose , nsanga wapi . Nta rugingo ruzima afite ari mu mavi , ari hano hose bamenaguye . Ndamurekura , kuko nabonaga nta bundi buzima afite , nanjye ubwanjye ntariho noneho ndwana no kuzamuka . Wari umusarane ukoze nka cercle [ uruziga ] narambuye amaguru gutya ndawuheza , nkajya nshinga inkokora nkazamuka nshinga inkokora nkazamuka , ngeze hejuru bya byenda byose uko nari nkibyambaye usibye icyo gikanzu bankuyemo n' umukandara n' inkweto , nta...nta kindi bigeze banyambura . Ndongera ndahanuka nikubitamo kuko haranyereraga urumva umusarane bakoresheje . Ndongera ndazamuka kwakundi ngize amahirwe muri ya matafari hagati hari hashinzemo igiti gihagaze , nsa nukizamuka ngisega . Ngeze hejuru hari agati kamwe k' umutambiko ndagafata nohereza amaguru mu kirere , aba ariyo abanza kujya i musozi ndikurura mvamo . Ariko ubwo bwa kabiri ngwa ngagezemo kubera ibyo byenda byari byajandamye mbikuramo , ikabutura n' umupira . Byose mpikuramo nsigarana aga sous @- vêtement niko nazamukanye . <EOS>
Waguyemo kabiri <EOS>
Yee , naguyemo kabiri . Ngeze hejuru rero ndareba biranshobera , nibaza ahantu ngiye mu by' ukuri , nibaza ahantu ndi bwerekeze , biranshobera . Nibaza wa wundi nsizemo hasi , nubwo bamuhondaguye ibyo aribyo byose umuntu yamukuyamo nibaza umuntu najya gutakira , wapi ! Mu gihe ngitekereza gutyo , numva ikiriri cya ba bantu bamaze kudutamo baragarutse bavuye ku kandi ga centre ko hepfo uvuye aho...aho bita mu Kabuga , ahantu bita mu Kajevuba hasi . Bazamutse bavuye kunywa inzoga , bavuga bati @: "@ babantu tumaze kunagamo [ wa mugore yari agihirita ] bati @: 'ubungubu bapfuye barangije , 'bati @: 'tuzawusiba tumaze kunagamo abandi hejuru yabo nka makumyabiri.' @" kuko uwo mwobo wari ufite metero nk' umunani . <EOS>
Ngerageje igihe nazamutse kugirango njye kugera hejuru nicyo gipimo mfatamo cya metero . Nagera hagati rero nkanyerera nkikubitamo , nkumva ibyo aribyo byose intera mvuyemo nari ndi hejuru n' uko nikubisemo hasi , nkagereranya nkavuga nti @: ibyo ari byo byose zishobora kuba ari nka metero nk' esheshatu cyangwa umunani . Noneho ba bantu baraza , bazana amasitimu numvise ko aribo nihisha muri rya tongo rya wa mugabo witwa Silas . Nikingamo , bararunguruka bati @: "@ ubu barangije gupfa byarangiye . @" Baragenda , ndabakurikira...ndabakurikira bose bagenda bajya mu ngo zabo ; sinzi isaha icyo gihe ariko hari...ni cya gihe mu ijoro haba harimo utuntu tujwigiraa ... nko mu ... ma saa munani saa saba z' ijoro gutyo , igihe nta kantu kakivuga n' ibikeri byacecetse . <EOS>
Bajyayo [ Mu ngo zabo ] . Ndahagarara ndibaza , niba za ahantu ngiye kujya ! Ndavuga nti @: ubu buzima nti @: Mana yanjye nti n' iyo nza gupfa bikagira inzira . Nsubiye imuso ... nibongera kumbona noneho baranyica uruki ? Ubwo imbeho uko inkubita hahandi bankubise inyundo harimo harabyimba , habyimba haragenda hangana n' umutwe noneho nkajya bngenda meze gutya . Ndatekereza nibaza ahantu ndibujye haranshobera . Hari agasozi ko hakurya y' iwacu bita i buha , ni amaselire atandukanye iwacu ni i Ruhamagariro hakurya yahoo hakaba i Buha ; ntekereza ahantu hari abanyeshuri b' inshuti zanjye twajyaga dukora amathéatres muri vacance bitwaga ba Karangwa na Rurangwa se wabo yitwaga Ndongozi . Ariko bakaba barabaye interahamwe za zindi ziteye ubwoba . Ndavuga nti @: reka nambuke njye aho hakurya wenda ubwo twiganye nibananyica ntabwo bari bunyice urubozo barahita bankuraho . Hari akagezi nagombaga kwambuka njya iwabo ako bita Ruhondo . Ako kagezi niko namanutsemo ndagenda za nyo n' amabyi byose binyuzuyeho niwo nigaraguyemo kugirango byose bimveho no mu mutwe . Ngeze aho ndatekereza ... hafi aho rwose , hari abasirikare bo kwa Habyarimana aho bita muri Gafunzo . Ngeze aho hafi numva abantu banywa ibitabi basakuza n' ibimogi ndavuga nti @: aba ni abasirikare baranyica ndongera ndazamuka nsubira mu itongo ry' iwacu . Itongo ry' iwacu ndisubiyemo mpasanga imbwa z' iwacu , zitangira kunkurikira . Zinkurikiye imbwa ndazihinda . Nzamuka mu ishyamba hari umugabo witwa Pascal Kamonyo , umugore we yari yarabyaye muri batisimu mushiki wanjye uwo witwa Mukaburabyo Pélagie , ari naho mushiki wanjye yihishe . <EOS>
Ndavuga nti @: reka njyeyo wenda bo banyakira , ndagenda njyayo nkijya kugera hafi yaho , ndimo nkomanga kuko mukuru wanjye niho yajyaga aza kurya uwitwa Rudahunga Michel n' ako karumuna kanjye kitwa Serubibi Guido bakazana bakarya bakongera bakisubirira mu gihuru . Ariko bakaba bafite uburyo bakomanga . Mpageze nkomanze urugi wapi ! Banga kumva . Nkomanze urugi wapi ! Noneho ubwa gatatu bwenda gucya neza neza utunyoni twatangiye kuvuga bwakeye , mukuru wanjye uwo witwa Rudahunga Michel niwe waje kumbona inyuma y' urugi ararebaa , ahita ambona aza ansanga . Arambaza ati @: "@ bite ko nzi ko bakwishe waje gukira ute ? @" Ntangira kumutekerereza uko bimeze , ati @: "@ rekera aho @" yumva ari birebire . Arantwara anjyana ku mugabo witwa Nzaramba ufite umugore witwa Mujawimana Françoise yakoraga kwa muganga ; yari umu aide infirmier . Mparara amajoro nk' atatu niwe wabashije kunshyuhiriza amazi uwo mudamu , aranyuhagira , atangira kunkandira hahandi bankubise , mpamara iminsi itatu . <EOS>
Hanyuma aza kunyimura uwo mugore anjyana kwa se . Ndagenda kwa se naho mpamara iminsi mikeya . Noneho ngira cya gitekerezo cyo kongera kujya kwa wa mugabo ufite abahungu twiganye , Ndongozi . Ndongera nyura muri ya nzira ariko noneho hahandi hari hatangiye kujya habyimbuka haje no gushwanyuka havamo igisebe , hatangiye kubyimbuka gakeya . Ndagendaa...ndambuka njyayo . Ariko aho kugirango njye kwa wa mugabo aho hari abahungu twiganye , njya kwa murumuna we witwaga Ndanga Aloys yari inshuti ya papa bahanye inka . Ndahagera nti @: ibyo ari byo byose uyu nawe ni umwe nawe niba banyica , niba banyakira simbizi . Njyayo . Icyo nzicyo n' uko ba...bankinguriye neza , baranyakira , ndahaba , mpamara...ubwo byari bigeze nko mu kwezi kwa gatanu mu mpera zakwo . Ndahaba nahavuye bajya guhunga . Inkotanyi zimaze kubohoza i Kabgayi zahabohoje ku itariki ebyiri z' ukwa gatandatu [ 02 @- 06 @- 1994 ] barahunga bati @: "@ ese ko tugiye kugenda turagusiga mu nzu @" <EOS>
Ndavuga nti @: ntacyo ubwo mugiye kugenda reka bwire ndongera nigendere . Ndahava ku mugoroba waho nsubira kwa wa mugabo Pascal Kamonyo aho hari mushiki wanjye , kuko na mukuru wanjye witwa Rudahunga Michel nari nzi ko akiriho n' ako karumuna kanjye . Ndambuka ngo njye kubaza uwo mushiki wanjye amakuru yabo , kuko n' ubwo bari bagiye guhunga barambwiraga bati @: " bene wanyu rero inkotanyi bene wanyu bafashe kabgayi , na Ruhango barahafite , muzagende muhunga mujyayo . @" Bakajya banshushanyiriza bambwira bati @: "@ aha n' aha hari interahamwe , aha hari interahamwe , aha hari interahamwe , ntuzahanyure . @" Ndavuga nti @: ubwo maze kumenya izi nkuru reka nsubireyo njye kureba mushiki wanjye noneho mubwire tugende mfate na Michel twese tugende . Mushiki wanjye ndagenda musanga aho yari ari , turahirirwana umunsi wose , kumanywa y' aho hari abasirikare b' interamwe bo kwa Habyarimana , bazamutse aho bita muri Gafunzo baraza babaza uwo musaza ngo @: "@ 'ariko muze , ko twumvise ubitse inyenzi' Ati @: 'ese izo nyenzi numva zibaga abantu , izo nyenzi naba nzibitsemo iki' @"@ Ubwoba buratwica . <EOS>
Ndavuga nti @: ni urupfu rwanjye noneho karabaye . Muzehe ahagaze mu idirishya turi imbere y' u muryango baramutse bafunguye gato cyangwa bakarukubita batugeraho . Baravuga bati @: "@ reka tugende tuzagaruka kwirebera . @" Bamaze kugenda turenga urugo twihisha muri Tripsacum yari iri aho , ariko dutegereje ko bwira mubwira gahunda , y' ukuntu bandangiye ahantu inkotanyi ziri , turi bugende maze kubonana nuwo mukuru wanjye Rudahunga Michel , tukagenda . Burira , bumaze kwira turaza baratugaburira turarya , ndavuga nti @: ni ukugenda rero ; turamushakisha mukuru wanjye turamubura . Turamushakisha turamubura ; turatuma uwo mugabo turamubura . Nti turi bubabwire ko tugiye mu Nkotanyi , ubwo ka gashiki kanjye gato ka bucura kari gafite nk' imya...kari gafite imyaka itanu icyo gihe , nibo bagafite . Turavuga tuti tukajyane , aravuga ati @: "@ 'ese ubwo ako kana muragatwara , mukajyane he?' ati @: 'njyewe ni mpunga nzavuga ko ari Akuzukuru kanjye akangaka ntawe uzagatwara ntawe uzagira icyo akakuraho.' @" Nuko mbwira mushiki wanjye nti @: umva rero urabona ibyo twabonye ku manywa , ubwo bigenze gutya , uriya mu...ako gashiki gatoya ndavuga ibyo aribyo byose azahungana n' uyu umugabo nubwo bavuga ko ari akuzukuru ke , kandi nti turi bubabwire ko tugiye mu Nkotanyi , reka tugende . Michel naba ari uwacu tuzahurirayo . Dufata inzira turagiye . Mushiki wanjye yabaga mu nzu ntiyigeze asohoka , turagendaaa ... tuza kugera ahantu andemberaho , ahantu hitwa mu Kigarama.mujyana ku rugo rw' umuntu witwa Ntakiyimana . <EOS>
Yafashwe ni iki ? <EOS>
Yahinze umushyitsi gusa sinzi niba ari malariya ntabwo mbizi . Mujyana aho tura harara nk' iminsi ibiri , uwo mugabo aratwakira neza nawe , aragenda amugurira utunini twa chloroquine , n' utundi ni iby' umutwe n' ibiki aramuha , tuhamaze iminsi ibiri ndavuga nti dukomeze tugende . Turagenda ndibuka ko ahantu inkotanyi zari ziri hari ahantu bita Mu ngo z' abana . Wa Mugabo nawe akomeza adushushanyiriza inzira ahantu turi bunyure , aratubwira tuti ariko watubabariye ugaperereza niba ko mukuru wanjye bishe ari ahantu aha n' aha , dukeka ko ari muri ako gace , k' aho hantu twari dutuye , ukamudushakira ukamutugerezaho iyo gahunda . Arambwira ati @: "@ rero shahu mukuru wawe bamwishe , " tuti reka da ntibishoboka ntabwo bashobora kuba bamwishe . Ati @: "@ bamwishe nyamara ati @: si wa muhungu w' iwanyu w' igikara gutya , aramudushushanyiriza . Naho uwo munsi twari duhagurutse tugenda bari bamwishe koko . Baramufashe hahandi bari banazemo , nawe niho bamujyanye . Baje kumunagamo bamucuritse nawe kuko nyuma ya génocide twagiye gutaburura amagufwa nsanga amaguru ye ari hejuru , nabibwiwe n' ipantaro yari yambaye ubwo amagufwa ye tuyakuramo . Mushiki wanjye turakomeza turagenda twamaze iminsi ibiri amaze kudushushanyiriza turagenda . <EOS>
Inkotanyi twazisanze ahantu bita mu Kazinganyoni hafi yo mu Byimana . Tugera ahantu kuri bariyeri yazo , arambwira ati @: "@ aba abantu , ahantu mbonye hari bariyeri , aho ntabwo baba bari abasirikari bo kwa Habyarimana bahari ? @"@ ndamubwira nti @: hoya abasirikari bo kwa Habyarimana babidushushanyirije ni ahangaha . Hanyuma turakomeza turegera , turegera turegera tuyigeraho . Tuyigezeho Abasirikari sinzi ahantu bari bari , tugiye kubona tubona badukozeho uruziga . <EOS>
Baratubaza bati @: "@ yemwe muri abahe , muragenzwa n' iki ? @" baradufata baratuganiriza , turabatekerereza inkuru , uko byagenze , dutangira kubana nabo gutyo . Baradufata batujyana mu Byimana tuhasanga abandi Bantu mu by' ukuri numvaga ari ... njyewe na Mushiki wanjye , ari twe turiho twenyine . Na Mukecuru ntabwo twari tuzi ko akiriho , kuko nubwo bamurekaga ngo azicwe n' agahinda , ariko twaravugaga tuti @: bazamwica nta kabuza . Noneho , tuba aho mu Byimana , twararokokanye njye na Mushiki wanjye uko turi babiri , nyuma mukecuru yaje kuza ari wenyine , twa twana tubiri tw' udukobwa batwishe . Kuko uwo mugabo witwa Rusizana ariwe watanze mukuru wanjye bakamwica , kwa se witwaga Rutwaza niho ako gashiki kanjye kankurikiraga kari kari . Bamaze ... atumaho kuri uwo mugabo ngo amwohereze umwana , yari yihishe k' umugabo witwa Ngoboka ahantu bita mu Kigarama , baramumwima . Ka kandi gato wa mugabo we yari yarakanabyeho ati @: "@ njyewe nzamuhungana uyu ni uwanjye . Nyuma baje gutera uwo mugabo , ubwo twe twari mu Byimana twarageze mu Nkotanyi kera . <EOS>
Ubwo tugeze mu Byimana nyine na mushiki wanjye turi mu Nkotanyi , nibwo Mukecuru wanjye yaje kwaka ba bana , uwitwa Mukakimenyi Marcelline , ni Ingabire Clémence barabamwima . Ariko ka Gashiki , kanjye ahantu twagasize kwa Pascal Kamonyo , baje kumutera . Bamuteye baramuhondagura noneho akana kabonye ukuntu bakubita uwo mugabo karahunga . Gahunze gahungira muri rwa rugo mukuru we arimo . Wa mushiki wanjye nababwiraga wapfuye . Gahungiyemo noneho ah ! Baba bagize amahirwe babafata bombi . Mama akababwira ati @: "@ mumpe abana banjye . @" Bati @: "@ reka da . @" Ati @: "@ Mumpe abana banjye , " bati @: "@ reka da . @" Finalement Mama nawe yaje kudusanga aho ngaho mu Byimana abana babamwimye . Baje kubahungana , ntituzi urupfu babishe , cyakoze bageze ahantu hitwa mu Karambo wambuka ujya ahantu bita i Mutara , utwana ngo niho batwiciye batujugunya muri uwo mugezi witwa Kiryango uwo banazemo Papa . Tuba dupfuye gutyo . Ka karumuna kanjye ubungubu kiga muri cinquième sécondaire kitwa Serubibi Guido . <EOS>
Ko nako kaje guhungira ku mugabo witwa Gwiza dionizi kahakubitanira n' abandi basore bari bahihishe b' abatutsi nabo , bavuga ko bagiye kujya mu nkotanyi akana kati @: " ntimunsiga . @" Bajyana nako gutyo . Twabaga mu Byimana , ko kari hakurya ahantu bita i Gahengeri , ba bahungu bashatse kujya mu gisirikare kati ntimunsiga kandi kari kakiri akana cyane . Ba bahungu baza gutemberera mu Byimana basanga ndiho , mushiki wanjye uwo nguwo , mama , batubonye noneho baragenda barakatuzanira turabana urumva ko uko twarokotse turi babiri hiyongereyeho mukecuru , n' ako karumuna kanjye tuba bane . Hanyuma tuza no kumenya ko wa mushiki wanjye mukuru w' imfura y' iwacu wari warashatse ariho . Nawe tuza kubonanira ahantu bita i Kinazi tumanuka tujya za Rwabusoro iyo ngiyo za Bugesera . n' uko twarokotse muri make . <EOS>
Question ( Bad sound ) <EOS>
Bamaze gutera uwo mugabo aho yari ari kwa Pascal Kamonyo nyine , ako kana karahunga kajya kuba aho mukuru wanjye yari ari...nako aho mushiki wanjye yari ari , ariko wibuke ko nakubwiye ko uwo mushiki wanjye yari ari muri urwo rugo kwa Rutwaza , ariho abahungu be bishe mukuru wanjye kandi bamukuye mu rugo iwabo . Ubwo maman yaje kubabaka baramubima barabagumana bajya guhunga bo , bahunga inkotanyi birumvikana , bahunganye n' utwo twana . Twaje kugaruka batubwira ko babishe urupfu babishe natwe ntituruzi . Babiciye aho ngaho babata mu mazi . <EOS>
Mbwira ukuntu abaturanyi banyu . Ibyo ari byo byose ukuntu wabavugaga wavugaga ko ari bo muryango . Babahindutse gute ? <EOS>
Ukuntu baje kuduhinduka , urebye yego bari umuryango , ariko n' umuryango nyine umuntu abamo kubera kubura uko ugira nta...nta muryango urimo . Hari umugani bajya baca mu kinyarwanda bavuga ngo...ngo @: "@ buryaiyagukanze ntijya iba inturo . @" twabanaga nabo kubura uko kuko nta wundi muntu tugomba kubana nawe , ariko byaragaraga ko ari abagome . Gusa byagejeje igihe cyo guhunga , tugeze icyo gihe cyo guhunga urumva ko n' amatariki yari yarangiye nta hantu wagombaga kujya , bo batwizeza ko bazaduhisha bakaduhishana n' ibyacu byose nta kintu tuzaba . Nyuma barya inka , bagira gute ... baravuga bati @: "@ ni razima tugomba kubica . @" ariko n' igitekerezo ubarebye no mu maso ukuntu bari bameze , igitekerezo cyo kwica wabonaga ko nta kundi kuntu usibye ko waburaga ahantu uhungira . Ariko bo bakabura urwaho . Bakabura ingufu zo kubikora kubera ya histoire nakubwiye , bakabura urwako rwo kubikora , ariko abahungu babo bakiri bato banyoye amaraso , babaye za kigali , abandi babaye mu gisirikare babatiza umurindi . Noneho nibwo batangiye kutwica . <EOS>
Noneho wowe ubona byari bibarimo kubica kuva kera ? <EOS>
Yee ! Ubona byari bibarimo . Urebye ni n' amahari bakundaga kugirana wenda bakavuga bati @: "@ Nicolas afite isambu nini , " kandi ntibibaze ko hari abandi bantu bavukanaga , kuba ayirimo wenyine si ukuvuga ko nta bandi bavukanaga barahunze . Ugasanga rero kenshi n' uwo muturanyi wacu bakuburanaho bakakurengera kuko nko muri za mirongo itanu n' icyenda [ 1959 ] , nubwo ngubwo tuvuga ko ariwo muryango data yari afite , ariko ntibibujije ko hariho bamwe baje , nko mugace k' isambu tuvuge tukaba dutuye ahangaha hakaza umuntu agahita abohoza mo aho hagati akahatura . Imbere y' umuryango ni mu kwacu , inyuma y' aho atuye ni mu kwacu , hepfo y' aho atuye n' aho nimukwacu ariko agatura ahongaho . Urumva ibyo aribyo umuntu waje gutura ahongaho , byose nta kundi wabigenza kuko ntawakurengeraga , nta butegetsi bwariho bushobora kurengeraga . Ariko urumva ntabwo muba mumeranye neza bene uwo muntu . Mubana kuko mugomba kubana . Ariko ntabwo muba mumeranye neza . <EOS>
Muri mirongo cyenda na kane [ 1994 ] urumva ko i Gitarama hariho nka MDR , mwari mubayeho mute <EOS>
Urebye ibintu by' amashyaka byo i Gitarama kuko MDR niryo vuko ryayo rwose . Ariko ibintu by' amashyaka wabonaga cyane cyane nk' urubyiruko bakunda kubijyamo . Ariko nkatwe navuga ko twari neutre nta...bon...nta hantu wabonaga dusa nk' aho tubogamiye twari hagati nk' ururimi . Ntiwashoboraga kujya muri MDR ntibishoboka . Ntiwashoboraga kugaragaza yuko uri mu ishyaka runaka , ukaryumaho gutyo ariko abandi babaga bayarimo ; abashinze n' amadarapo ya MDR abari muri za PSD , cyane cyane MDR yabaga ihari . ariko twebwe twabaga uri aho wikarumye nta ... ntahantu ubogamiye niko navuga . <EOS>
Ntabwo bajyaga babatoteza kubera iyo ntuza ? <EOS>
Oya. Bazaga kutwigisha gusa bati @: "@ wowe kuki utajya mu ishyaka ? @" uti @: "@ hoya jyewe nta shyaka ndimo . @" Bakaza nyine bwa buryarya bw' abanyagitarama n' iki , ariko nta bintu by' ingufu bakuzanagaho ngo gira gutya gira gutya gira gutya . Gusa ibintu by' igitugu byaje kuza , muri cya gihe cy' ibyitso , baza gusaka bati @: "@ hariya hari...babitse Inkotanyi bakaza bakajagajaga bakagira gute . Ndibuka nko muri mirongo cyenda na kabiri [ 1992 ] nibwo baje gusaka iwacu , hari umukobwa wo kwa data wacu waje kudusura avuye i nyanza , bati @: "@ bazanye i nkotanyi baraza barahasaka . @" Aho kugirango baze gusaka hari ikigage bigira mu kigage barinywera barasinda barangije barigendera . Ni icyo cyonyine cyagaragaraga . <EOS>
Urashakaga kuvuga ko hagati ya mirongo cyenda na mirongo cyenda [ 1990 ] na kane [ 1994 ] ntabwo bigeze babatoteza ngo baba...nta bugizi bwa nabi bwigeze bubaho ? <EOS>
Ibyo byo byarahabaga kwiba ukabona ari ibisanzwe kuza gutema ibitoki no kugira gute . Ariko ubigizi bwa nabi bushobora kuba bakubita abantu , babatortura ku bundi bu ... kereka nka torture morale gusa kubentimida [ kubatera ubwoba ] hakaba byabindi bita guhondagura ku nzugi nicyo kintu bakoraga gusa ariko ibyo tukumva nta kintu na kimwe bitubwiye . <EOS>
Hari ikibazo kindi cyerekana ko byari biturutse ku bwoko bwanyu ? <EOS>
Oya , ibyo byo byaragaragaraga ari ku bwoko birumvikana . Nta bandi bagombaga kubikora , kandi ibisobanutse iby' iwacu byo nitwe twari dutuye aho ngaho gusa , ku mpande ari bo batuye ari abo bahutu gusa nta bandi . Urumva ko abagombaga kubikora ari abo ngabo nyine . <EOS>
Wambwiye ko usanzwe uri umunyagitarama , wari kavukire kaho ? <EOS>
Yee , usibye ko aho twari dutuye , ku ivuko n' aho bita...ni ahantu bita i Karama usa n' ugana i Gitarama , ariko aho bita i mwendo niho sogokuru yari yarimukiye , ariko yari isambu ya sogokuru yose . Kuvuga ko yari nini , n' uko ariwe wari uyirimo wenyine ariko bari bafite abavandimwe ! Ariko kubera ko ariwe wayisigayemo wenyine byagaragaraga ko ariyo nini kubera iyo mpamvu nta bandi bavandimwe bahari . <EOS>
Hari ikintu wahoze uvuga , uvuga ku banyakibuye bajyaga bahungira ahongaho , bahungiraga iyo za kabgayi . Sa nk' ubisobanuraho gake . <EOS>
Abanyakibuye bazaga bavuye ku Kibuye kuko urebye bo banatwikiye kare , barabirukana , bajyaga baza bavuye ku kibuye bakanyura iyo nzira y' iwacu tukababona twebwe tukabakira kuko bari bene wacu , tukabagaburira tukagira gute ... bagakomeza bajya i kabgayi . Abenshi ntibanageragayo kuko abo basore b' iwacu ubundi bashingaga amabariyeri mu nzira bakabafata , abakobwa bakabaviyora bamwe bakabagira abagore babo , ndetse muri iyo minsi bari batangiye gutema nta n' uwarengaga aho ngaho bose baramufataga bakamutemagura bakajya kumujugunya ahongaho muri urwo rwobo . I Kabgayi hageragayo bake cyane . Ku buryo nko muri uwo musarane bantayemo , harimo abantu benshi twataburuyemo baragenda gushyingurwa muri rusange tutazi ahantu...ari abo banyakibuye nyine bagiye batemagura n' abaturuka ku mpera z' akarere bita aka Kabagari . ariko benshi babiciraga mu nzira kandi bicwaga n' abo bantu b' iwacu bose turabazi . <EOS>
Ijwi ntiryumvikana ! <EOS>
Ubwo amahirwe naje kugira muri uwo mwobo mukuru wanjye nahise mubona we kubera i pantalon , amagufa ye nyahamba i wacu . Na wa mudamu , wa mudamu wa mukuru wanjye baturohanye mu musarane , nawe naje kubona kubera imyenda yari yambaye , aga sous jupe ngirango . Turamuhamba ariko abandi bo babahambye muri rusange akarere kari kabigizemo uruhare , Turabahamba muri rusange . Ariko ubu muri uwo mwobo nta bantu bagisigayemo . <EOS>
Abo mwakuyemo bangana iki ? <EOS>
Muri uwo mwobo Ubwo batunagagamo bavugaga ko bazawusiba bamaze kongeraho abandi nka makumyabiri . Ibyo aribyo byose urumva sinzi umubare exact [ nyawo ] ariko urumva ko bari barenze...nk' abantu nka mirongo itatu bari barimo . <EOS>
Mutaburura se mwasanzemo bangahe <EOS>
Dutaburura , dutaburura turebye twasanzemo...mbere uwo mukuru wanjye we yari ari hejuru n' uwo mugore wa data wacu twaje kubataburura tubakuramo ntitwageramo hasi turabahamba . Dutaburura rero havuyemo nk' abantu bageze kuri ... kuri cumi n' umunani . Abandi bari mu cyobo cyo hepfo , cyo sinzi umubare wacyo urimo . Kuko ho haguyemo umugabo witwaga Sematetu umugore we yaraje arahakotera na sima twanga gushwanyura sima turahihorera . Tuharekera gutyo . <EOS>
Ibyobo byari bingahe <EOS>
Ibyobo byari bibiri <EOS>
Hagati yabyo hari harimo nka distance ingana iki <EOS>
Harimo nka distance ya 300 m [ metero magana atatu ] . <EOS>
Ubona ute ko abantu bo muri quartier y' iwanyu...baricaga abandi bakabasiga , wumva ari iki cyabateraga umutima wo kwica bamwe bagasiga abandi ? <EOS>
Icyabibateraga n' uko niyo mibanire yacu no kudutinya , nubwo twari nyakamwe ntabwo bapfaga kutwubahuka uko bishakiye . Na ba se bababwiraga bati @: "@ bariya bantu twahanye igihango ibiki n' ibiki , " bakanga kutwica ariko mu by' ukuri bafite umutima wo kutwica noneho bo bakavuga bati...bakabura urwakwe rwo kutwica . Ariko icyo gihe abo ba...abo bahungu babo babaye interahamwe bagiye no kuri training [ imyitozo ] bakaza , nibo baje bakuraho umwanda kabisa . Ariko kutatwica ni ugutinyatinya byabindi by' abanyarwanda ati sinakora...ati @: "@ ese mbe arijye ubanza , mbe arijye ugira gute ? @" Icyo kikaba aricyo kibabuza , kubera impamvu historique . Ariko nyuma nibo baje kubikora kuburyo bw' umwihariko . <EOS>
Ariko wabonaga n' umurava wo kubica unasanzwe ? <EOS>
Yee ! Kuko abatwicaga bo ni abantu b' abaturanyi uba ubazi , usibye no kutwica n' aho inka yagiye , n' aho iki cyose wabaga ukizi uvuga uti @: iki cyatwaye na kanaka na kanaka ; na mukuru wanjye nkuvuga nti @: yishwe n' akanaka na kanaka . <EOS>
Ubu mama wawe atuye he <EOS>
Ubu mama atuye , twabanje gutura mu Byimana mu gacentre ntabwo tugituye hahandi twari turi , ariko ubu twimukiye ahantu bita Imbare hakuno y' I shyogwe hateganye na Kabgayi mu mudugudu wa Avega uhari ubu niho turi . Abana na wa mushiki wanjye wapfakaye muri génocide . <EOS>
Akora iki <EOS>
Ntacyo , yahoze a...ntabwo yize , yahoze afite akazi ko mu mfubyi ko kurera imfubyi , ariko ikigo cy' imfubyi baje kugihagarika ; ubu araho n' umuhinzi hamwe na mama . <EOS>
Ababyeyi bawe bari bageze nko mu myaka ingahe ugereranyije ? <EOS>
Papa yavutse muri mirongo itatu na gatanu [ 1935 ] icyo gihe ashobora kuba yari afite imyaka ingahe , Ukarikiriye ? Mirongo itanu n' icyenda . Mama yavutse muri mirongo ine na kane [ 1944 ] . <EOS>
Wowe wavutse ryari ? <EOS>
Njyewe navutse muri mirongo irindwi na karindwi génocide ubwo yabaye mfite cumi n' itandatu gutyo . <EOS>
Hari umugabo waje wa...wavuye mu gisirikare mwari musanzwe muziranye , yari afite imyaka ingahe ? <EOS>
Yari afite nk' imyaka ... nka myakumyabiri n' umwe , yaravutse irindwi na kane [ 1974 ] ngira ngo uwo muhungu . Ubwo muri génocide ntiyari afite makumyabiri n' umwe ? makumyabiri ni irindwi na kane [ 1974 ] . <EOS>
Ijwi ntiryumvikana ! <EOS>
Kuko iwacu n' iwabo aho batuye harimo nka cinq cents mètres [ 500 m ] turaturanye mu by' ukuri , niwe duhana imbibi . Ubu na se arafunze , kuko muri urwo rupfu rwa mukuru wanjye ise yari arimo , uwo muhungu Shyaka yari arimo , mukuru we Aphrodis Munyanziza yari arimo harimo karumuna ke kitwaga Bukaka Damascène yari arimo n' abandi n' abandi benshi . Ariko famille yose y' uwo mugabo n' uwo musirikari ... y' aho uwo musirikari avuka bose bari bahari , bagize uruhare mu kwica uwo mukuru wanjye . <EOS>
Igihe bakujyanaga ku cyobo . Sa n' utubwira igitekerezo wagize , utubwire expérience yawe . <EOS>
Njye gusa igihe bajyanye ku mwobo nabonaga ko nta kundi nanjye ngiye gupfa ; ibyo baraye bakoreye mukuru wanjye narabyumvaga , kandi narabibonaga , urumva ko nta...nta bundi buzima . Ndetse ngeze hejuru y' umwobo , icyo nziko cyo natekereje ko ... nkumva mfite amatsiko yo kujya mw' ijuru nta kindi narimfite icyo gihe , ahubwo numva barantindiye kunyica . Afashe inyundo narinzi ko agiye kuyinkubita mu mutwe ugashwanyuka bikarangira , icyakoze ngize amahirwe ni ya Mana izarokora umuntu nyine ayikubita ku gakanu , nza kurokoka gutyo . <EOS>
Ubyutse wabashije ku ... ? <EOS>
Mbyutse niho naje kugira ikibazo , mvuye mu musarane . Natekereje ahantu ndi bugane , ndeba amajyepfo ndeba amajyaruguru , mbona wapi ntakigenda birutwa no gupfa . Kuko naravugaga ngo nibaramuka bambonye , nyuma yuko bankoreye ibingibi , noneho ibyo bari bunkorere birarenze . Bari ku...bari guca urutoki bari guca ugutwi , sinzi ikintu bari kunkorera nuko nagize amahirwe nyine nibambone . Ariko ikintu cyari kinteye ubwoba naravugaga nti @: birutwa nuko napfa kurusha uko bagaruka bwa kabiri sinzi uko nabyita ni ugupfa gupfa kabiri sinzi ! <EOS>
Wumvaga usa nk' aho utinye ko bagaruka ariko urangije ubagenda inyuma . Ni iki cyatumye ubwo ubagenda inyuma ? <EOS>
Kubagenda inyuma nagirango ndebe ahantu bagana , ngo nze kubona wenda akayira nanyuramo mbakwepa . Mbona bose kuko hari mu gicuku , bamaze gusinda bahaze , mbona bagiye mu ngo zabo niko kubona akayira nanjye ncamo , nsa nk' urorongotana mu by' ukuri ntazi aho njya . Nicyo gituma nabakurikiye . <EOS>
Wowe iyo urebye ubona ko bariya bantu barimo abaguhishe , aho wagiye gukomanga hari mukuru wawe , wowe ubona ari iki cyatumye batandukana n' abandi ? <EOS>
Sinzi njyewe ubanza ari umugisha w' Imana gusa . Kuko abo Bantu batugiriye neza , ni abantu mu byukuri tutakundaga kugenderana , nk' uwo mugabo nakubwiraga nti @: wenda yari yarabyaye mushiki wanjye muri batisimu , umugore w'...uwo mugabo Pascal . Ariko mu by' ukuri ntabwo ari umuntu twasabanaga bihambaye , ku buryo ibintu yakoze , n' abo bandi bose twagiye duhungiraho biratangaje . Abakwiye kubikora ni abongabo twari duturanye ko mu by' ukuri wabonaga aribo dufitanye...abo twakwiranye kugirana ubumwe bari hafi . Ariko abongabo ukuntu baje guhinduka vraiment , ngira ngo nabigereranya n' uko ari wa mutima w' umuntu w' ubwicanyi , basanzwe bafite mu by' ukuri bagashaka kubyorosaho , ariko mu by' ukuri bafite wa mutima . Cyane ari ibintu byigishijwe imyaka n' imyaka , arabifite ariko akabura imbaraga zo kubikora . Iyo ariko une fois abonye ikimutera inkunga agahita ahaguruka . Ariko na babandi rero utakekaga , ko bashobora ku kugirira akamaro kurenza babandi , ukabona nibo bakakugiriye ngirango simbizi bishobora kuba biterwa na kamere y' umuntu cyangwa se za mbaraga z' Imana , sinzi icyatumye bahinduka gutyo . <EOS>
Nyuma ya génocide rero wiretrouva [ wisanga ] uri umwana utagira papa ... <EOS>
Nyuma ya génocide ubwo , naje gusanga ndi kumwe n' uwo mushiki wanjye mukuru w' imfura , n' uwo wa kabiri , na karumuna kanjye ka nkurukira bwa kabiri . Urebye mu by' ukuri ni nkanjye muhungu mukuru ubwo wari usigaye . Nafashe nka résponsabilite ya famille mu by' ukuri nta...nta n' iyo nshobora kuzuza . Gusa ikintu cyaje kumbaho ni uko nakuze imburagihe . Ubu ndagaragara nk' aho ndi umuntu mukuru muri famille , ndi umuntu ugomba gutekereza , icyo famille igo...uko iri nkumva ko ari jye igomba kureba . Cyane cyane nkatwe bakiri bato bikatubangamiraho ko tutagira umwanya wo kwisanzura nk' uko ubuto bwawe ukwiye kubwisanzuramo , nk' uko ukwiye gukina nk' abandi basore n' ibiki...ahubwo umwanya wawe ukawutwara mu bitekerezo kenshi bikuvuna , kandi wanareba ntubibonere n' igisubizo . Wanagishaka hafi ahongaho ukabona nacyo , basi . <EOS>
None se ubona iyongiyo ari avantage cyangwa ni ingaruka mbi ya génocide ? <EOS>
N' ingaruka mbi ya génocide kuko iyo mbitekereje , nk' iyo ndi mu ishuri hariho igihe nicara , nkaba ndimo mbitekereza , abandi barimo bariga . Ariko ibyongibyo iyo uwo mukuru wanjye aza kubaho simba mbitekereza , mba mvuga nti @: ibyo biri occupé niwe bireba , njye icyo ndeba ni ukwiga . Data we sinabaye mbireba . Cyangwa se undi wundi w' umu membre de famille , bandi bari bakuru , sinabaye mbireba ahubwo ni ngaruka za génocide . Kuko uwo mwanya ntaye mw' ishuri abandi baba barimo barakurikira nagombye kuba nywufatamo ayo masomo sindangare , binciyeho ibyo kwiga birananiye za résponsabilites ndimo kureba sinzujuje , nta ni igisubizo cyazo nzabona muri iyo minsi , n' ubwonko bwanjye burananirwa . Eeh ! Ni ingaruka mbi za génocide ziba zigaruka ku muntu . <EOS>
Ntabwo zituma wiheba ? <EOS>
Niheba muri iyo minota , ndimo kubitekereza , ariko iyo mpuye n' urundi rungano birashira . Gusa nongera kubitekereza ndi muri vacance ndeba situation familiale ukuntu imeze , niho niheba kurenza . Kuko uba ubana nabyo buri munsi kandi nta na kimwe uri bukemure niho niheba kabisa . <EOS>
Biraguhungabanya...bishobora gutuma wenda urara amajoro cyangwa usa nk' aho uwutaye [ umutwe ] mo gakeya ? <EOS>
Yee ! Icyo gihe iyo nabigiyemo ntabwo nsinzira sinshobora gusinzira , kuko ndara mbitekereza nkashiduka nka saa kumi nimwe zigeze . Eh ! ugasanga wabaye perdu , twa dutotsi twa mu gitondo akaba aritwo ufata . Ukaza kubyuka wigira muri ya mirimo ukora ugira gute , ariko urumva nibitotsi ntiwabimaze ugiye no kongera kunaniza umubiri . Ninjoro ukagaruka , kubitekereza kandi , ariko kenshi bibaho iyo ndi muri vacance nk' uko nguko . Iyo ndi kw' ishuri ubuzima burakomeza gahoro kubera urundi urungano kubera mba nahinduye ubuzima , ariko muri vacance ewana biba ari ikibazo kabisa . <EOS>
Ujya ukumbura ubuto bwawe ? <EOS>
Bon , ndabikumbura cyane ko ntabwo nige...urumva ko génocide yabaye mfite imyaka cumi n' itandatu . Imyaka cumi n' itandatu umuntu aba ageze mu gihe , cyo kwidagadura cyo kubyina , cyo kureba imipira mbese ibintu by' imyidagaduro urabizi ibintu bishimisha abasore . Ariko kubera situation nari ndimo ntabwo nigeze mbona umwanya wo kubikoresha n' ubu ahondi sinshobora kubibonera umwanya sinanabikora , kuko noneho ubu numva ari stade narenze . Ari ugusubira inyuma ahubwo naba nangiza ibintu byinshi , nta n' umwanya nabibonera . Umuntu arawukumbura ariko nta kundi kuntu wabigenza , uravuga uti @: tu narabirenze ngomba kuba umugabo uko byagenda kose . Niba bizagaruka umuntu nyuma simbizi ( araseka ) . <EOS>
Wowe ubundi mu buzima bwawe ni iki ushaka kugeraho ni iki wifuza ? <EOS>
Njyewe ikintu nifuza ahanini , sinzi niba nacyita icyifuzo , sinzi . Njye reka mpere wenda ku bintu binshimisha nk' uko wa mugani mugenzi yavugaga . Ikintu kinshimisha kibaho , ni uko numva nagize icyo marira umu rescapé [ uwacitse ku icumu ] . Yaba ari nama namugiriye , yaba ara kantu namufashije niyo kaba ara kantu kadafatika , ariko nkumva ko ari njye wakitekerereje nkagira icyo mufashisha nicyo kintu cyinshimisha . Ikintu rero numva nifuza , ni uko aba rescapé cyane cyane abantu bakiri batoya , kuko bariya bakecuru bacu basigaye , bo imibereho yabo nta espérance de vie bagifite . Nta kizere cy' ubuzima ubona bakifitemo . Ariko nkatwe bakiri bato , tubasha no kugenda tukajya mw' ishuri tukareba n' ama expérience hirya no hino , ukaganira n' abandi Bantu batandukanye , ndumva dukomeje tukagira iyo avantage yo kwiga , cyane ko na Leta idufasha kiriya kigega . Numva ko twazabaho neza mu minsi itaha . Ikintu nifuza rero , turamutse tugize imibereho myiza ari wa mwana , génocide yabaye ar'uruhinja ubungubu akaba afite imyaka icyenda akiga akarangiza akagera kuri stade yo kugera muri universite nk' aho turi . Twebwe wenda bizatugora kwiyadapta mu buzima , wenda tuzaba tumaze gufata umurongo twararangije tureba na barumuna bacu . Noneho bya bibazo na...natekerezaga njyenyine , nzaba narabonye abandi bavandimwe baba rescapé , twigana twibumbiye hamwe mu muryango ya AERG , mbasha kugisha inama , noneho nkabasha kuzuza na za résponsabilités za ba bana bakiri batoya . Icyo nicyo numva nifuza ni ubuzima bwiza aba rescapés twazagira nyuma yo kwiga , nyuma yo gushyira hamwe , hanyuma twamara kuba stable twamara kuba sinzi uko nabyita mu kinyarwanda . Tukabasha gutekereza noneho tugashyira ibitekerezo byacu ku murongo ariko dufite na moyen matériel . <EOS>
Nka famille yawe ushaka kuzayimarira iki , icyo wabakorera ? <EOS>
Ikintu nageza kuri famille cyo si nkizi kuko , aho ndi ahangaha n' ubuzima ndimo , sinzi ko hari cyo napanga ko nzabageza kuri ikingiki . Numva gahunda napanga ari uko , nanjye nafashe ubundi buzima nageze mu ntera , ubwo ni ukuvuga narangije ishuri nkabona akazi , nibwo napanga ikintu nazabagezaho . Naho ubungubu nbipanze ngo nazabageza kuri iki n' iki , kwaba ari ukwivunira ubwonko ubusa , ndetse bikajya bihora bindwaniramo ... ugasanga binteye no kuba nasara . kandi nacyo ndibubikoreho numva ko ndamutse ndangije , nkagira imibereho myiza nibwo napanga ikintu nazamarira famille yanjye . <EOS>
Utazi génocide ushobora kuvuga ko ari iki atazi cyangwa ikintu atamenye ni iki ? <EOS>
Utazi génocide , ikintu atazi navuga ko ubunyamaswa . Bw' abantu , cyane cyane abanyarwanda nicyo kintu atazi . Kubona aho umuntu afata undi , akamutema , aziko ava amaraso nawe akava andi , nanjye ubwanjye bankoreye ibyo ngibyo bantaye mu musarane ndabizi , bankubise inyundo ndabizi . Ariko har' igihe nk' umuntu utekereza , ukishyiramo ubumuntu sinzi ukuntu ubumuntu umuntu yabivuga . Hari nshaka ku bishyira mu bwonko bwanjye nkibaza ukuntu umuntu afata undi , agafata umuhoro cyangwa inyundo akamujya hejuru akamukubita , nkashaka kubishyira mu bwonko bika...bikansiga . Noneho urumva njye biransiga kandi narabibonye nanabikoreweho . Nk' umuntu rero utazi génocide , iyo abitekereje we aba yumva amaze gute ? Numva no kugira ngo uzamusobanurire uwo muntu utazi génocide ukamusobanurira ubwo bunyamaswa atarabibonye , atarigeze abona n' amafirime byibuze byabayeho bon bimwe ashobora no kubibona akabona ko ari ibisanzwe , ntabwo yapfa kubyemera facilement . <EOS>
Iyo urebye igihe cyashize ukareba n' ubu , n' izihe changement zabaye zishobora ku ... cyane cyane mu buzima bwawe wowe ? <EOS>
Ikintu ubona cyahindutse mu Rwanda ni ubuyobozi . Nibwo mbona cyahindutse , wenda ubungubu...muri icyo gihe umuntu yari yarapfukuranywe . Atabasha kuba yakwiga uziko amashuri byari ikibazo kugirango uzaribone nk' umututsi kugirango azige ni ikibazo , Ariko nko muri iki gihe vraiment abantu bariga . Nicyo kintu mbona cyahindutse n' aho ku bindi by' imyumvire byo mbona nta kirahinduka kabisa . Ni kwa kundi nyine kw' abanyarwanda twanga kuvuga ukuri , ukiyorosa uruhu rw' intama ubundi uri ikirura , tukabana ducengana . Ariko icyahindutse wenda mu buryo bw' imyigire ndetse umuntu akaba yajya ahantu agatanga igitekerezocye atikanga ko ashobora kukizira . Nicyo kintu mbona cyahindutse . <EOS>
Réconciliation [ ubwiyunge ] ubona ishoboka mu Rwanda ? <EOS>
Wenda kubazadukomokaho ku buzukuru bacu n' abo tuzabyara , ishobora kuzahaba réconciliation . Kuko tuzabigisha tubabwire ukuntu ibintu bimeze , ariko ugerageza kubakuramo ko ibyo bintu bitazaba . Ariko twebwe , sinzi ko réconciliation ishobora kuba . Ndatanga nk' urugero @: umuntu araza akavuga ngo narireze nemera icyaha . Ariko burya iyo ukurikiranye , uburyo yirega akemera icyaha , aravuga ati @: "@ kanaka yarapfuye , agwa mu gitero iki n' iki , kw' itariki iyi n' iyi n' iyi , " ariko nta ruhare rwe mu byukuri agaragaza avuga ati @: "@ njye nakoze ibi n' ibi n' ibi abyishinja mu by' ukuri , buri gihe abivuga abyikuraho . Iyo abyikuyeho rero , urumva ko nta hantu biba bimufasheho usanga ari politique aba agenderaho gusa ariko usanga nta nakimwe biba bimufasheho . Yanagera no hanze rero , kuvuga ngo araza kugusaba imbabazi ntibishoboka . aba akureba nk'...iri ahongaho ; sinzi ko réconciliation , muri iyi géneration yacu , iragoye kugira ngo izagerweho kabisa . <EOS>
Utemera genocide wamubwira ngo iki , nka bariya bantu bayihakana ? <EOS>
Bayihakana ? Utemera génocide muri bariya bantu bayihakana , sinzi byaterwa n' uburyo ayihakana niba ari ukwigiza nkana cyangwa se atayemera by' ukuri . Ariko umuntu utayemera , njye mbere yo kugira ngire ikintu mubwira , namujyana nk' ahantu za Ntarama , nkamujyana mu Bisesero ku Kibuye nkamujyana Nyamata , n' ahantu hari inzibutso za Gikongoro . Nkamwereka ayo magufwa , noneho nkamubaza nk' ikibazo kimwe nti @: aya magufwa ureba ahangaha ; ni inkuba yaje ikubita abantu , ikabandarika ahangaha ? Bishwe n' umuyaga se ? Ni umwuzure se?abantu bariyishe ? Ni ibintu byabaye ku manywa y' ihangu , ukumva ikintu agusubiza . Ibyo aribyo byose ntabwo ... ndumva atabona igisubizo agusubiza ahongaho cyane cyane nk' umunyarwanda . Ntiyabona igisubizo agusubiza . Nk' umunyamahanga ibyo aribyo byose nabo ni abantu , yareba akumirwa gusa . <EOS>
Nk''umuntu ukiri mutoya , inzibutso zimubwiye iki ? <EOS>
Inzibutso ni nziza cyane kuko ni urugero rumwe dushingiyeho , rwo kutazibagirwa ibintu byabaye mu Rwanda . Umbajije ikibazo mu kanya uti @: "@ nk' umuntu utemera génocide wamubwir' iki ? @"@ Nkubwira ko namujyana kuri izi nzibutso nkamubaza niba aya magufa yari...abo Bantu bariyishe , cyangwa se ari umutako uri ahongaho . Ariko urwo rwubitso ruri ahongaho no mu myaka n' imyaka , ruzaba rugihari . Ni ibintu tuzajya twigisha abana bacu , ni ibintu tuzakorera visite ari abantu biga amateka ari abantu bagize gute ? Ukazagenda ukareba ukavuga uti @: imyaka n' iyingiyi no mu gihe kizaza , uru ni urugero rumwe ku bantu bahakana génocide , wabereka ko génocide yabaye mu Rwanda . Urwibutso rero numva icyo rumbwiye ni ukutibagirwa n' umunsi na gato génocide . Kuri njyewe nk' urubyiruko ariko ku bw' umwihariko nk' umuntu w' umurescapé , ni ukutibagirwa , buri gihe . <EOS>
Usa nk' aho urwanya ko génocide izibagirana . Ariko se kwibagirwa kuri wowe bivuze iki ? Kuki ubirwanya cyane ? <EOS>
Kwibagirwa ikintu bishatse kuvuga , ni ukuvuga iyo wibagiwe ikintu , cyane cyane ikintu kibi cya @- kubayeho , ni ukuvuga ko nta gaciro ugihaye . Niba nibagiwe napfushije Data , napfushije bakuru banjye , napfushije abavandimwe mpfusha ... , u Rwanda rucura imiborogo abantu barapfa barashira . Wibagiwe ibyo bintu ukabihanagura kandi ureba noneho usigaye wenyine , ntugira hepfo ntugira ruguru . Sinzi ukuntu ... nakita cya cyaha bita Sakirirego rwose . <EOS>
Mbwira . Utazi u Rwanda warumubwira ute ? <EOS>
Utazi u Rwanda , utarigeze arukandagiramo ; ni ukuvuga umunyamahanga . Nk' umuntu utazi u Rwanda , ndongera nsubire inyuma gatoya . Wamubwira nk' amateka y' u Rwanda ukuntu yagenze , uko amacakubiri yaje , ukaza kugera muri génocide ukayimwereka ukuntu abantu bicanye . We ... ndibaza yuko ubimubwira gutyo ashobora kumva ari ibintu miracle [ ibitangaza ] bitigeze bibaho , kubera ko nibanda ku nzibutso cyane cyane niyo référence dufite ya mbere na mbere . Ukagenda ukamusaba kuzaza kurusura akareba , ariko na none akaganira n' abantu bacitse ku icumu . Akagerageza kubumva , noneho nk' umuntu ufite ama expérience menshi yabayemo , akaza akirebera mu by' ukuri . Akareba ibyabaye mu Rwanda , mbere yo ku ... umaze kubimusobanurira umuciriyemo muri makeya ariko akaza nawe akirebera . Ukuntu byagenze . Ariko icyo namubwira ahanini ni uko abanyarwanda ... ubunyamaswa bwahabaye burarenze . Burarenze sinzi niba hari n' ahandi habaye génocide nk' iyo mu Rwanda . Zarabaye , ariko uko abantu bapfuye...twebwe twapfishije abantu barenga miliyoni ebyiri jyewe n' imwe numva irenga . Kuko mu kwezi kumwe , mu mezi abiri barapfuye barashira ariko abandi wenda bapfaga mu myaka ingahe ? Ibyo mu Rwanda ukumva birarenze . Yanasoma n' ibitabo n' iki , akagerageza kubyiyumvisha ; ni icyo numva namubwira . Kumuhera mu mateka kugera muri génocide , kumwereka inzibutso ; no kumubwira kuganira n' abacitse ku icumu . Cyane ko ariko bo bagerageza kuvugisha ukuri kuko bo ntacyo baguhishamo . Undi we kugira uzumve ukuri kwe , umuntu w' umwicanyi , umuntu w' interahamwe kugira uzumve ukuri kwe biragoye . Kuko buri gihe azaba a proteja [ arwana kuri ] bya bibi bye . Yikuraho ikibi . <EOS>
Ndagirango nsubire inyuma gato hari icyo nari nibagiwe kukubaza . Iyo unyuze kuri cya cyobo bari bagutayemo cyangwa...n' iyo uhatekereje wumva umeze ute ? <EOS>
Iyo mpageze ... sinzi ! Mpita mpinduka ku buryo muri uwo mwanya simba nkiri umuntu , gusa ni uko ya kamere yo kwicana ntayo iba ikurimo , ariko mba numva nta n' umuntu wa mvugisha . Gusa iyo mpageze simba navuga usibye ikintu nkora nkahasengera gusa . Nkavuga isengesho niyo ryaba ari ijambo rimwe gusa ryo gushimira Imana . Nicyo kintu nkora iyo mpageze , iyo mpatekereje . Ariko hagati aho nk' iyo mbonye nk' abantu , bene wabo w' abicanyi bari ahongaho , abana babo mpita nanjye numva nzanye ubugome . Gusa nta kindi kintu wakora ukabyikuramo , ukumva nawe utekereje kugira nabi . Mbese hantera gutekereza kuri bya bibi bya mbayeho , nkaba na ... nagira nabi nanjye ariko kubera ko ya kamere ntayo mfite , ntabyo nshobora gukora . <EOS>
Naho iyo utekereje kuri...uriya mugore wa mukuru wawe ? <EOS>
Uriya we sinjya nakunda no kubivuga kuko na...na za témoignage nagiye ntanga ahantu henshi , ntabwo nakunze kuvuga amateka ye.Kuko numva bi ... biranshoka [ birampungabanya ] cyane . Numva muri njyewe hari nagombye kuba naramukoreye ariko bikananira . Uko numvise navuyemo numvaga namuvanamo , akaba yavurwa akagira gate ... ariko ntibyashobokaga . Nta n' umuntu wundi nashoboraga kwitabaza byiibuze ngo mubwire nti @: bigenze gutya , tugende dusove [ dutabare ] uriya muntu . Icyo gihe buri gihe rero nko mu ndoto zanjye akenshi image [ ishusho ] ye ihora inzamo cyane cyane na ka gashiki kanjye gatoya , iyo ntekereje abo bashiki banjye batoya tutazi urupfu rwabo . Nibo bahora bangarukamo buri gihe . Kuburyo n' ejo bundi nshyingura mukuru wanjye , amagufa ye yashatse kuyobera mu yandi [ uwo mugore wo kwa Data wacu ] mpita nyakuramo , ubu ngubu aho twabashyinguye nabashyinguye mbegeranyije . Byibuze n' iyo ngiye ngatera indabo kuri iyo hejuru y' imva ye , numva hari ikintu bimpinduyeho . <EOS>
Ni bwo bwa mbere watanga témoignage ? <EOS>
Ntabwo ari ubwa mbere . Ngirango nyatuye , ntayibwira abantu ku buryo tuganira nka mugenzi wanjye nk' uyunguyu cyangwa abandi , ni ubwa kabiri . Ubwa mbere nayitanze twari turimo ... hari ahantu mu Byimana twacukuye amagufa ; ahantu baroshye abantu benshi cyane aho twakoze urwibutso rwo mu Karere kose . Uwo munsi tujya kubahamba nibwo natanze témoignage , ubu n' ubwa kabiri nongeye kuyitanga . <EOS>
Ubwa mbere uyitanga nta kintu kibi wumvise ? <EOS>
Ubwa mbere nyitanga kubera ko ari no mu Karere k' iwacu , akenshi uba ubona hari n' abantu baba badakwiriye kumva iyo mibereho yawe n' iki...Hari ahantu nageze ikiniga kiramfata nanirwa kubivuga cyane cyane nk' uko nazamutse mu mwobo , nahise mpagararira aho ngaho ndavuga nti @: ibisigaye n' ibanga ryanjye n' Imana ntakindi nongeyeho nahise ngenda ndiyicarira . Abantu bose mbona barira bagira gute . Njye rero kugira ngo amarira aze simbizi , umutwe urarya amaso agatukura , imitsi ikabyimba . Kugira ngo nko muri ako kanya nshobora kugira umujinya ngafata nk' umuntu uraho imbere nkaba namukubita ikintu . Mpita nimanukira nkagenda nkihagararira mu bandi . Ngeze ahongaho ku mwobo niho nahise mpagararirandarekera . Ubu ni ubwa kabiri mbivuze . Ubu ni ubwa mbere ... mbivuze kuburyo bwisanzuye ntakintega . <EOS>
Nk' ubungubu iyo ubivuze wumva umeze ute ? <EOS>
Ibyo aribyo byose iyo mbivuze , cyane ko uba uvuga uti @: " ibyo aribyo byose mbibajijwe n' umuntu nizeye , mbibajijwe ... hari umuntu wanteze amatwi . @" Mu bubabare bwanjye ... buriya umutwaro nari mfite mba nsa n' aho nywuguhaye ukamfasha kuwutwara . Urabona nk' umuntu uvuye muri sport ukaza unuka ubira icyuya , ukaruhuka gatoya icyuya kigashira ukajya muri douche , ugakaraba . Ukagaruka bakaguha icyo kurya , wumva biryoshye biteye ubwoba . Urumva rero nk' ubu iyo mvuze uwo mutwaro nari mfite , numva ibyo aribyo byose bya bintu aho kugira ngo binyura...binyuzuraniremo , hari umuntu tubigabanye . Wamfashije gutwara uwo mutwaro . Numva hari ikintu kigabanutse mu mutima , icyo gihe ndananasinzira nkumva meze neza kabisa . <EOS>
Usibye ahantu nk' ahangaha hari abantu mujya mubisagira ... <EOS>
Kereka umurescapé wenyine niwe tubisangira kabisa , ntawundi muntu nshobora kubibwira . Nawe twaganiriye tukagahuza urugwiro cyane cyane nk' abantu bo muri AERG , nibo twicara nk' ahantu hamwe twatangira kukaganira , cyane nk' umuntu w' inshuti . Nka Freddy uriya yanabikubwira tukimara kubonana , iyo mwicaye mu kaganira , uravuga wisanzuye kabisa ukabona uri muri famille . Ariko ku wundi muntu simfe n' uwakoze ... itsembabwoko , n' undi numva tudahuje imyumvire biragoye kugirango njye kubimubwira kabisa . <EOS>
Wumva ubwawe umurescapé ni iki ? 0:0859 Marcel Har' ikintu njya nkunda kubwira abantu kenshi , nk' ubu ku ishuri ni uko twagize ibyago ntibatume dushinga AERG . Najyaga nkunda kubwira abana , uribuka nakubwiye nti @: njyewe iyo nagize icyo nkorera umurescapé mba numva nishimye biteye ubwoba . Cya kintu numva nifuza kubwira...kugirira aba rescapés cyane nk' urubyiruko twigana , niga nko muri sécondaire nasaga nk' umuntu mukuru kuri bo nka juwa role [ nkajya mu cyimbo ] y' umubyeyi . Nkabagira inama , nabo unkundiye akanyumva nishimye . Ikintu nabanzaga kubabwira cya mbere ; naravuze nti @: umurescapé muri mirongo cyenda na kane [ 1994 ] waba uri umukire , waba uri mukene waba urwaye amavunja , hari ahantu twageze tugira point commun [ ikintu ] imwe iduhuza . Wumva ko ugomba gupfa n' undi agomba gupfa . Iyo point commun yaduhuje , numva ari ikintu kidakwiye kudutandukanya no mu buzima bwa nyuma ya génecide . Umurescapé rero iyo mubonye mubona muri iyo vision . Nkabona ububabare nagize , nkabona nibwo bwe . Nkabona ingorane afite nizo zanjye . Umurescapé muri make n' umuvandimwe ndetse umuvandimwe duhuje amaraso . Kuri jye niko mbifata . <EOS>
Abanyamahanga cyangwa n' abanyarwanda , baba abubu cyangwa abo mu gihe kizaza . Ni iyihe message [ ubutumwa ] ushobora kubaha ? <EOS>
Message nabaha , usibye ko iyo message yanjye akenshi numva nayiha abantu cyane cyane b' abanyamahanga batazi u Rwanda , kuko umunyarwanda we kumubwira génocide , sinumva ko wavunika cyane ubimubwira n' aho yabyirengagiza ibyo ari byo byose arabizi . Ariko nk' umunyamahanga message namuha uzi yuko akenshi nk' abazungu bakunda gufata ibintu à la légèle [ kubyoroshya ] ntibabifate uko bigomba kuba . Nyamara mu by' ukuri bafite...bahishe ukuri ... barabibonaga , bari bafite amacamera . Harimo n' ababigizemo uruhare nk' ababiligi n' abandi na bariya basirikare ba Nations unies ( UN ) ni minoir harya ? Bafite information [ amakuru ] zose . Ikintu nababwira ni uko iyo tuvuga ibi ntabwo ari imyidagaduro tuba turimo . Iyo tuvuga ibi , reba umwanya ntaye aha ngaha . Ndiga nagombye kuba ndi mu ishuri kimwe n' abandi , ariko nigomwe uyu mwanya kuza kuvuga ibingibi nagombye kuba maze gufata chapitre runaka nzisoma . Ariko numva ko ari ikintu cyangombwa ngomba kuza nkatanga nka témoignage izabona abantu ku isi hose abantu benshi , cyane cyane abanyamahanga . Ikintu mbona rero ni uko génocide yabaye mu Rwanda bagomba kuyiha agaciro.N' ubwo ntacyo batumarira nk' abanyarwanda , ariko bakamenya ngo génocide yarabaye , bakayiha agaciro igomba kugira . Iyo twirirwa tubivuga ntabwo tubivuga kugira ngo tubicuruze . Kagame yigeze kubivuga ati @: "@ nk' abavuga ko ducuruza génocide uwamubaza ko ikiro ... litiro y' amaraso igura angahe ? @" <EOS>
Génocide tuvuga , iyo tuvuga ibingibi ni uko ari ibintu byatubabaje . Iyo uvuga ibintu nk' ibingibi , ubu ubimbajije nyuma y' imyaka ibiri ni ibingibi nzagusubiriramo . Nyuma y' imyaka itatu ni ibingibi nzagusubiriramo , kugirango icyo kintu njye mpora nkivuga nkivuga , ni ukuvuga ko hari ikintu byampungabanyijeho . N' uyu mwanya ndimo kukivuga hari ikintu mu bwonko , sinzi uba uhagaritse ubuzima buri imbere , usibiye inyuma . Nibaza ko no mu mubiri burya hari ikintu uba usubiyeho inyuma ho gatoya . Numva ari iyo témoignage nabaha guha agaciro génocide yabaye mu Rwanda , guha agaciro abarescapé , kubaha abanyarwanda muri rusange . <EOS>
Ku bwawe kwibuka no kubaha génocide wumva ari akahe kamaro bifite ? Ni iki cyane cyane udashaka ko bakwibagirwa ? <EOS>
Icyo ntashaka ko bakwibagirwa n' iyo mbaga y' abanyarwanda yapfuye izira akarengane . Bagombye kuba ubu bakorera igihugu , igihugu cyacu kigatera imbere kimwe n' ibindi byose . Kuyibagirwa rero numva ari amakosa akomeye cyane . Kandi iyo uyibagiwe , uba ufashe na byabindi tuvuga by' uburenganzira bw' ikiramwamuntu ntacyo byaba bimaze . Kuko uzubahiriza uburenganzira se gute bw' umuntu , utanemera ko ari umuntu . Kutayibagirwa rero ni ukudafata abantu nk' inyamaswa . Ukabaha agaciro bafite nk' abantu . Eh , ni icyo kintu numva navuga . <EOS>
Hari icyo ushaka kongeraho Ndabona hasigaye iminota makumyabiri n' itandatu . <EOS>
Ikindi nakongeraho , wenda turenze ibyo ngibyo byo kubaha témoignage abantu batazi iki gihugu , guha témoignage abantu bahakana génocide . Jye nakongeraho nkigarukira kuri cadre y' abarescapé , cyane cyane mbwira urubyiruko , kuko abakecuru abasaza barokotse bacu , bo kugira ngo uzanamubwire ibingibi , barihebye ku buryo burenze . Cyakoze abantu bakiri batoya , cyane cyane b' aba rescapés , nabaha témoignage ngira nti @: ntibakihebe . Ibyabaye byarabaye simbivuga nka kwa kundi , ngo @: " tubyibagirwe , ngo twiyunge . @" Ariko ntabwo dushobora guheranwa n' ibyabaye . Bitavuze ko tugomba kwibagirwa génocide . Ahubwo génocide tuka @- yitekerezaho , ikaduh' ingufu . Kutibagirwa bikaduh' ingufu yo kurwanya ikintu cyose kizatuma génocide yongera kuba mu gihugu cyacu . Kuba génocide ... kwibuka génocide agaciro bigomba kugira , nitwe tuzabigaha . ntitutabigaha nta n' undi uzabigaha , tudatanze izi témoignages nta wundi uzaza kuyitanga . Tutabirwaniye ngo inzibutso runaka zubakwe , nta wundi uzabirwanira . Nitwe tugomba kurwanira uburenganzira bwacu , kandi duharanira kubaho . Kongera kubaho . Niyo témoignage numva naha cyane cyane les jeunes rescapés [ urubyiruko rwacitse ku icumu ] . Asante . <EOS>
